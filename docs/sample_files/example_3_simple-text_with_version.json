{
    "source": {
        "categories": [
            {
                "name": "Liturgy",
                "enDesc": "",
                "enShortDesc": "Prayers and rituals"
            },
            {
                "name": "Prayers",
                "enDesc": "",
                "enShortDesc": ""
            },
            {
                "name": "The Prayer of Good Conduct",
                "enDesc": "",
                "enShortDesc": ""
            },
            {
                "name": "Root text",
                "enDesc": "",
                "enShortDesc": ""
            },
            {
                "name": "tranlation of tibetan text title",
                "enDesc": "",
                "enShortDesc": ""
            }
        ],
        "books": [
            {
                "title": "tranlation of tibetan text title",
                "language": "en",
                "versionSource": "",
                "completestatus": "done",
                "content": [],
                "direction": "ltr"
            }
        ]
        
    },
    "target": {
        "categories": [
            {
                "name": "ཁ་འདོན།",
                "heDesc": "",
                "heShortDesc": "ཆོ་ག་དང་འདོན་ཆ།"
            },
            {
                "name": "སྨོན་ལམ།",
                "heDesc": "",
                "heShortDesc": ""
            },
            {
                "name": "བཟང་སྤྱོད་སྨོན་ལམ།",
                "heDesc": "",
                "heShortDesc": "སྨོན་ལམ་སྟོབས་པོ་ཆེ།"
            },
            {
                "name": "རྩ་བ།",
                "heDesc": "",
                "heShortDesc": ""
            },
            {
                "name": "འཕགས་པ་བཟང་པོ་སྤྱོད་པའི་སྨོན་ལམ་གྱི་རྒྱལ་པོ།",
                "heDesc": "",
                "heShortDesc": ""
            }
        ],
        "books": [
            {
                "title": "འཕགས་པ་བཟང་པོ་སྤྱོད་པའི་སྨོན་ལམ་གྱི་རྒྱལ་པོ།",
                "language": "bo",
                "versionSource": " ",
                "completestatus": "done",
                "direction": "ltr",
                "content": [
                    [
                      "༄༅། །འཕགས་པ་བཟང་པོ་སྤྱོད་པའི་སྨོན་ལམ་གྱི་རྒྱལ་པོ་བཞུགས།",
                      "རྒྱ་གར་སྐད་དུ། ཨཱརྻ་བྷ་དྲ་ཙརྻ་པྲ་ཎི་དྷཱ་ན་རཱ་ཛ།",
                      "བོད་སྐད་དུ། འཕགས་པ་བཟང་པོ་སྤྱོད་པའི་སྨོན་ལམ་གྱི་རྒྱལ་པོ།",
                      "འཇམ་དཔལ་གཞོན་ནུར་གྱུར་པ་ལ་ཕྱག་འཚལ་ལོ། །",
                      "ཇི་སྙེད་སུ་དག་ཕྱོགས་བཅུའི་འཇིག་རྟེན་ན། །<br>དུས་གསུམ་གཤེགས་པ་མི་ཡི་སེང་གེ་ཀུན། །<br>བདག་གིས་མ་ལུས་དེ་དག་ཐམས་ཅད་ལ། །<br>ལུས་དང་ངག་ཡིད་དང་བས་ཕྱག་བགྱིའོ། །",
                      "བཟང་པོ་སྤྱོད་པའི་སྨོན་ལམ་སྟོབས་དག་གིས། །<br>རྒྱལ་བ་ཐམས་ཅད་ཡིད་ཀྱིས་མངོན་སུམ་དུ། །<br>ཞིང་གི་རྡུལ་སྙེད་ལུས་རབ་བཏུད་པ་ཡིས། །<br>རྒྱལ་བ་ཀུན་ལ་རབ་ཏུ་ཕྱག་འཚལ་ལོ། །",
                      "རྡུལ་གཅིག་སྟེང་ན་རྡུལ་སྙེད་སངས་རྒྱས་རྣམས། །<br>སངས་རྒྱས་སྲས་ཀྱི་དབུས་ན་བཞུགས་པ་དག །<br>དེ་ལྟར་ཆོས་ཀྱི་དབྱིངས་རྣམས་མ་ལུས་པ། །<br>ཐམས་ཅད་རྒྱལ་བ་དག་གིས་གང་བར་མོས། །",
                      "དེ་དག་བསྔགས་པ་མི་ཟད་རྒྱ་མཚོ་རྣམས། །<br>དབྱངས་ཀྱི་ཡན་ལག་རྒྱ་མཚོའི་སྒྲ་ཀུན་གྱིས། །<br>རྒྱལ་བ་ཀུན་གྱི་ཡོན་ཏན་རབ་བརྗོད་ཅིང་། །<br>བདེ་བར་གཤེགས་པ་ཐམས་ཅད་བདག་གིས་བསྟོད། །",
                      "མེ་ཏོག་དམ་པ་ཕྲེང་བ་དམ་པ་དང་། །<br>སིལ་སྙན་རྣམས་དང་བྱུག་པ་གདུགས་མཆོག་དང་། །<br>མར་མེ་མཆོག་དང་བདུག་སྤོས་དམ་པ་ཡིས། །<br>རྒྱལ་བ་དེ་དག་ལ་ནི་མཆོད་པར་བགྱི། །",
                      "ན་བཟའ་དམ་པ་རྣམས་དང་དྲི་མཆོག་དང་། །<br>ཕྱེ་མ་ཕུར་མ་རི་རབ་མཉམ་པ་དང་། །<br>བཀོད་པ་ཁྱད་པར་འཕགས་པའི་མཆོག་ཀུན་གྱིས། །<br>རྒྱལ་བ་དེ་དག་ལ་ནི་མཆོད་པར་བགྱི། །",
                      "མཆོད་པ་གང་རྣམས་བླ་མེད་རྒྱ་ཆེ་བ། །<br>དེ་དག་རྒྱལ་བ་ཐམས་ཅད་ལ་ཡང་མོས། །<br>བཟང་པོ་སྤྱོད་ལ་དད་པའི་སྟོབས་དག་གིས། །<br>རྒྱལ་བ་ཀུན་ལ་ཕྱག་འཚལ་མཆོད་པར་བགྱི། །",
                      "འདོད་ཆགས་ཞེ་སྡང་གཏི་མུག་དབང་གིས་ནི། །<br>ལུས་དང་ངག་དང་དེ་བཞིན་ཡིད་ཀྱིས་ཀྱང་། །<br>སྡིག་པ་བདག་གིས་བགྱིས་པ་ཅི་མཆིས་པ། །<br>དེ་དག་ཐམས་ཅད་བདག་གིས་སོ་སོར་བཤགས། །",
                      "ཕྱོགས་བཅུའི་རྒྱལ་བ་ཀུན་དང་སངས་རྒྱས་སྲས། །<br>རང་རྒྱལ་རྣམས་དང་སློབ་དང་མི་སློབ་དང་། །<br>འགྲོ་བ་ཀུན་གྱི་བསོད་ནམས་གང་ལ་ཡང་། །<br>དེ་དག་ཀུན་གྱི་རྗེས་སུ་བདག་ཡི་རང་། །",
                      "གང་རྣམས་ཕྱོགས་བཅུའི་འཇིག་རྟེན་སྒྲོན་མ་རྣམས། །<br>བྱང་ཆུབ་རིམ་པར་སངས་རྒྱས་མ་ཆགས་བརྙེས། །<br>མགོན་པོ་དེ་དག་བདག་གིས་ཐམས་ཅད་ལ། །<br>འཁོར་ལོ་བླ་ན་མེད་པར་བསྐོར་བར་བསྐུལ། །",
                      "མྱ་ངན་འདའ་སྟོན་གང་བཞེད་དེ་དག་ལ། །<br>འགྲོ་བ་ཀུན་ལ་ཕན་ཞིང་བདེ་བའི་ཕྱིར། །<br>བསྐལ་པ་ཞིང་གི་རྡུལ་སྙེད་བཞུགས་པར་ཡང་། །<br>བདག་གིས་ཐལ་མོ་རབ་སྦྱར་གསོལ་བར་བགྱི། །",
                      "ཕྱག་འཚལ་བ་དང་མཆོད་ཅིང་བཤགས་པ་དང་། །<br>རྗེས་སུ་ཡི་རང་བསྐུལ་ཞིང་གསོལ་བ་ཡི། །<br>དགེ་བ་ཅུང་ཟད་བདག་གིས་ཅི་བསགས་པ། །<br>ཐམས་ཅད་བདག་གིས་བྱང་ཆུབ་ཕྱིར་བསྔོའོ། །",
                      "འདས་པའི་སངས་རྒྱས་རྣམས་དང་ཕྱོགས་བཅུ་ཡི། །<br>འཇིག་རྟེན་དག་ན་གང་བཞུགས་མཆོད་པར་གྱུར། །<br>གང་ཡང་མ་བྱོན་དེ་དག་རབ་མྱུར་བར། །<br>བསམ་རྫོགས་བྱང་ཆུབ་རིམ་པར་སངས་རྒྱས་སྤྱོན། །",
                      "ཕྱོགས་བཅུ་ག་ལའི་ཞིང་རྣམས་ཇི་སྙེད་པ། །<br>དེ་དག་རྒྱ་ཆེར་ཡོངས་སུ་དག་པར་གྱུར། །<br>བྱང་ཆུབ་ཤིང་དབང་དྲུང་གཤེགས་རྒྱལ་བ་དང་། །<br>སངས་རྒྱས་སྲས་ཀྱིས་རབ་ཏུ་གང་བར་ཤོག །<br>",
                    "ཕྱོགས་བཅུའི་སེམས་ཅན་གང་རྣམས་ཇི་སྙེད་པ། །<br>དེ་དག་རྟག་ཏུ་ནད་མེད་བདེ་བར་གྱུར། །<br>འགྲོ་བ་ཀུན་གྱི་ཆོས་ཀྱི་དོན་རྣམས་ནི། །<br>མཐུན་པར་གྱུར་ཅིང་རེ་བའང་འགྲུབ་པར་ཤོག །",
                      "བྱང་ཆུབ་སྤྱོད་པ་དག་ནི་བདག་སྤྱོད་ཅིང་། །<br>འགྲོ་བ་ཀུན་ཏུ་སྐྱེ་བ་དྲན་པར་གྱུར། །<br>ཚེ་རབས་ཀུན་ཏུ་འཆི་འཕོ་སྐྱེ་བ་ན། །<br>རྟག་ཏུ་བདག་ནི་རབ་ཏུ་འབྱུང་བར་ཤོག །",
                      "རྒྱལ་བ་ཀུན་གྱི་རྗེས་སུ་སློབ་གྱུར་ཏེ། །<br>བཟང་པོ་སྤྱོད་པ་ཡོངས་སུ་རྫོགས་བྱེད་ཅིང་། །<br>ཚུལ་ཁྲིམས་སྤྱོད་པ་དྲི་མེད་ཡོངས་དག་པ། །<br>རྟག་ཏུ་མ་ཉམས་སྐྱོན་མེད་སྤྱོད་པར་ཤོག །",
                      "ལྷ་ཡི་སྐད་དང་ཀླུ་དང་གནོད་སྦྱིན་སྐད། །<br>གྲུལ་བུམ་དག་དང་མི་ཡི་སྐད་རྣམས་དང་། །<br>འགྲོ་བ་ཀུན་གྱི་སྒྲ་རྣམས་ཇི་ཙམ་པར། །<br>ཐམས་ཅད་སྐད་དུ་བདག་གིས་ཆོས་བསྟན་ཏོ། །",
                      "དེས་ཤིང་ཕ་རོལ་ཕྱིན་ལ་རབ་བརྩོན་ཏེ། །<br>བྱང་ཆུབ་སེམས་ནི་ནམ་ཡང་བརྗེད་མ་གྱུར། །<br>སྡིག་པ་གང་རྣམས་སྒྲིབ་པར་གྱུར་པ་དག །<br>དེ་དག་མ་ལུས་ཡོངས་སུ་བྱང་བར་ཤོག །",
                      "ལས་དང་ཉོན་མོངས་བདུད་ཀྱི་ལས་རྣམས་ལས། །<br>གྲོལ་ཞིང་འཇིག་རྟེན་འགྲོ་བ་རྣམས་སུ་ཡང་། །<br>ཇི་ལྟར་པདྨོ་ཆུས་མི་ཆགས་པ་བཞིན། །<br>ཉི་ཟླ་ནམ་མཁར་ཐོགས་པ་མེད་ལྟར་སྤྱད། །",
                      "ཞིང་གི་ཁྱོན་དང་ཕྱོགས་རྣམས་ཅི་ཙམ་པར། །<br>ངན་སོང་སྡུག་བསྔལ་རབ་ཏུ་ཞི་བར་བྱེད། །<br>བདེ་བ་དག་ལ་འགྲོ་བ་ཀུན་འགོད་ཅིང་། །<br>འགྲོ་བ་ཐམས་ཅད་ལ་ནི་ཕན་པར་སྤྱད། །",
                      "བྱང་ཆུབ་སྤྱོད་པ་ཡོངས་སུ་རྫོགས་བྱེད་ཅིང་། །<br>སེམས་ཅན་དག་གི་སྤྱོད་དང་མཐུན་པར་འཇུག །<br>བཟང་པོ་སྤྱོད་པ་དག་ནི་རབ་སྟོན་ཅིང་། །<br>མ་འོངས་བསྐལ་པ་ཀུན་ཏུ་སྤྱོད་པར་གྱུར། །",
                      "བདག་གི་སྤྱོད་དང་མཚུངས་པར་གང་སྤྱོད་པ། །<br>དེ་དག་དང་ནི་རྟག་ཏུ་འགྲོགས་པར་ཤོག །<br>ལུས་དང་ངག་རྣམས་དང་ནི་སེམས་ཀྱིས་ཀྱང་། །<br>སྤྱོད་པ་དག་དང་སྨོན་ལམ་གཅིག་ཏུ་སྤྱད། །",
                      "བདག་ལ་ཕན་པར་འདོད་པའི་གྲོགས་པོ་དག །<br>བཟང་པོ་སྤྱོད་པ་རབ་ཏུ་སྟོན་པ་རྣམས། །<br>དེ་དག་དང་ཡང་རྟག་ཏུ་ཕྲད་པར་ཤོག །<br>དེ་དག་བདག་གིས་ནམ་ཡང་ཡིད་མི་དབྱུང་། །",
                      "སངས་རྒྱས་སྲས་ཀྱིས་བསྐོར་བའི་མགོན་པོ་རྣམས། །<br>མངོན་སུམ་རྟག་ཏུ་བདག་གིས་རྒྱལ་བ་བལྟ། །<br>མ་འོངས་བསྐལ་པ་ཀུན་ཏུ་མི་སྐྱོ་བར། །<br>དེ་དག་ལ་ཡང་མཆོད་པ་རྒྱ་ཆེར་བགྱི། །",
                      "རྒྱལ་བ་རྣམས་ཀྱི་དམ་པའི་ཆོས་འཛིན་ཅིང་། །<br>བྱང་ཆུབ་སྤྱོད་པ་ཀུན་ཏུ་སྣང་བར་བྱེད། །<br>བཟང་པོ་སྤྱོད་པ་རྣམ་པར་སྦྱོང་བ་ཡང་། །<br>མ་འོངས་བསྐལ་པ་ཀུན་ཏུ་སྤྱད་པར་བགྱི། །",
                      "སྲིད་པ་ཐམས་ཅད་དུ་ཡང་འཁོར་བ་ན། །<br>བསོད་ནམས་ཡེ་ཤེས་དག་ནི་མི་ཟད་བརྙེས། །<br>ཐབས་དང་ཤེས་རབ་ཏིང་འཛིན་རྣམ་ཐར་དང་། །<br>ཡོན་ཏན་ཀུན་གྱི་མི་ཟད་མཛོད་དུ་གྱུར། །",
                      "རྡུལ་གཅིག་སྟེང་ན་རྡུལ་སྙེད་ཞིང་རྣམས་ཏེ། །<br>ཞིང་དེར་བསམ་གྱིས་མི་ཁྱབ་སངས་རྒྱས་རྣམས། །<br>སངས་རྒྱས་སྲས་ཀྱི་དབུས་ན་བཞུགས་པ་ལ། །<br>བྱང་ཆུབ་སྤྱད་པ་སྤྱོད་ཅིང་བལྟ་བར་བགྱི། །",
                      "དེ་ལྟར་མ་ལུས་ཐམས་ཅད་ཕྱོགས་སུ་ཡང་། །<br>སྐྲ་ཙམ་ཁྱོན་ལ་དུས་གསུམ་ཚད་སྙེད་ཀྱི། །<br>སངས་རྒྱས་རྒྱ་མཚོ་ཞིང་རྣམས་རྒྱ་མཚོ་དང་། །<br>བསྐལ་པ་རྒྱ་མཚོ་སྤྱོད་ཅིང་རབ་ཏུ་འཇུག །",
                      "གསུང་གཅིག་ཡན་ལག་རྒྱ་མཚོའི་སྒྲ་སྐད་ཀྱིས། །<br>རྒྱལ་བ་ཀུན་དབྱངས་ཡན་ལག་རྣམ་དག་པ། །<br>འགྲོ་བ་ཀུན་གྱི་བསམ་པ་ཇི་བཞིན་དབྱངས། །<br>སངས་རྒྱས་གསུང་ལ་རྟག་ཏུ་འཇུག་པར་བགྱི། །",
                      "དུས་གསུམ་གཤེགས་པའི་རྒྱལ་བ་ཐམས་ཅད་དག །<br>འཁོར་ལོའི་ཚུལ་རྣམས་རབ་ཏུ་བསྐོར་བ་ཡི། །<br>དེ་དག་གི་ཡང་གསུང་དབྱངས་མི་ཟད་ལ། །<br>བློ་ཡི་སྟོབས་ཀྱིས་བདག་ཀྱང་རབ་ཏུ་འཇུག །",
                      "མ་འོངས་བསྐལ་པ་ཐམས་ཅད་འཇུག་པར་ཡང་། །<br>སྐད་ཅིག་གཅིག་གིས་བདག་ཀྱང་འཇུག་པར་བགྱི། །<br>གང་ཡང་བསྐལ་པ་དུས་གསུམ་ཚད་དེ་དག །<br>སྐད་ཅིག་ཆ་ཤས་ཀྱིས་ནི་ཞུགས་པར་སྤྱད། །",
                      "དུས་གསུམ་གཤེགས་པ་མི་ཡི་སེང་གེ་གང་། །<br>དེ་དག་སྐད་ཅིག་གཅིག་ལ་བདག་གིས་བལྟ། །<br>རྟག་ཏུ་དེ་དག་གི་ནི་སྤྱོད་ཡུལ་ལ། །<br>སྒྱུ་མར་གྱུར་པའི་རྣམ་ཐར་སྟོབས་ཀྱིས་འཇུག །",
                      "གང་ཡང་དུས་གསུམ་དག་གི་ཞིང་བཀོད་པ། །<br>དེ་དག་རྡུལ་གཅིག་སྟེང་དུ་མངོན་པར་བསྒྲུབ། །<br>དེ་ལྟར་མ་ལུས་ཕྱོགས་རྣམས་ཐམས་ཅད་དུ། །<br>རྒྱལ་བ་དག་གི་ཞིང་རྣམས་བཀོད་ལ་འཇུག །",
                      "གང་ཡང་མ་བྱོན་འཇིག་རྟེན་སྒྲོན་མ་རྣམས། །<br>དེ་དག་རིམ་པར་འཚང་རྒྱ་འཁོར་ལོ་བསྐོར། །<br>མྱ་ངན་འདས་པ་རབ་ཏུ་ཞི་མཐའ་སྟོན། །<br>མགོན་པོ་ཀུན་གྱི་དྲུང་དུ་བདག་མཆི་འོ། །",
                      "ཀུན་ཏུ་མྱུར་བའི་རྫུ་འཕྲུལ་སྟོབས་རྣམས་དང་། །<br>ཀུན་ནས་སྒོ་ཡི་ཐེག་པའི་སྟོབས་དག་དང་། །<br>ཀུན་ཏུ་ཡོན་ཏན་སྤྱོད་པའི་སྟོབས་རྣམས་དང་། །<br>ཀུན་ཏུ་ཁྱབ་པ་བྱམས་པ་དག་གི་སྟོབས། །",
                      "ཀུན་ནས་དགེ་བའི་བསོད་ནམས་སྟོབས་དག་དང་། །<br>ཆགས་པ་མེད་པར་གྱུར་པའི་ཡེ་ཤེས་སྟོབས། །<br>ཤེས་རབ་ཐབས་དང་ཏིང་འཛིན་སྟོབས་དག་གིས། །<br>བྱང་ཆུབ་སྟོབས་རྣམས་ཡང་དག་སྒྲུབ་པར་བྱེད། །",
                      "ལས་ཀྱི་སྟོབས་རྣམས་ཡོངས་སུ་དག་བྱེད་ཅིང་། །<br>ཉོན་མོངས་སྟོབས་རྣམས་ཀུན་ཏུ་འཇོམས་པར་བྱེད། །<br>བདུད་ཀྱི་སྟོབས་རྣམས་སྟོབས་མེད་རབ་བྱེད་ཅིང་། །<br>བཟང་པོ་སྤྱོད་པའི་སྟོབས་ནི་རྫོགས་པར་བགྱི། །",
                      "ཞིང་རྣམས་རྒྱ་མཚོ་རྣམ་པར་དག་བྱེད་ཅིང་། །<br>སེམས་ཅན་རྒྱ་མཚོ་དག་ནི་རྣམ་པར་སྒྲོལ། །<br>ཆོས་རྣམས་རྒྱ་མཚོ་རབ་ཏུ་མཐོང་བྱེད་ཅིང་། །<br>ཡེ་ཤེས་རྒྱ་མཚོ་རབ་ཏུ་རྟོགས་པར་བྱེད། །",
                      "སྤྱོད་པ་རྒྱ་མཚོ་རྣམ་པར་དག་བྱེད་ཅིང་། །<br>སྨོན་ལམ་རྒྱ་མཚོ་ཡོངས་སུ་རྫོགས་པར་བྱེད། །<br>སངས་རྒྱས་རྒྱ་མཚོ་རབ་ཏུ་མཆོད་བྱེད་ཅིང་། །<br>བསྐལ་པ་རྒྱ་མཚོ་མི་སྐྱོ་སྤྱད་པར་བགྱི། །",
                      "གང་ཡང་དུས་གསུམ་གཤེགས་པའི་རྒྱལ་བ་ཡི། །<br>བྱང་ཆུབ་སྤྱོད་པའི་སྨོན་ལམ་བྱེ་བྲག་རྣམས། །<br>བཟང་པོ་སྤྱོད་པས་བྱང་ཆུབ་སངས་རྒྱས་ནས། །<br>དེ་ཀུན་བདག་གིས་མ་ལུས་རྫོགས་པར་བགྱི། །",
                      "རྒྱལ་བ་ཀུན་གྱི་སྲས་ཀྱི་ཐུ་བོ་པ། །<br>གང་གི་མིང་ནི་ཀུན་ཏུ་བཟང་ཞེས་བྱ། །<br>མཁས་པ་དེ་དང་མཚུངས་པར་སྤྱད་པའི་ཕྱིར། །<br>དགེ་བ་འདི་དག་ཐམས་ཅད་རབ་ཏུ་བསྔོ། །",
                      "ལུས་དང་ངག་དང་ཡིད་ཀྱང་རྣམ་དག་ཅིང་། །<br>སྤྱོད་པ་རྣམ་དག་ཞིང་རྣམས་ཡོངས་དག་པ། །<br>བསྔོ་བ་བཟང་པོ་མཁས་པ་ཅི་འདྲ་བ། །<br>དེ་འདྲར་བདག་ཀྱང་དེ་དང་མཚུངས་པར་ཤོག །",
                      "ཀུན་ནས་དགེ་བ་བཟང་པོ་སྤྱད་པའི་ཕྱིར། །<br>འཇམ་དཔལ་གྱི་ནི་སྨོན་ལམ་སྤྱད་པར་བགྱི། །<br>མ་འོངས་བསྐལ་པ་ཀུན་ཏུ་མི་སྐྱོ་བར། །<br>དེ་ཡི་བྱ་བ་མ་ལུས་རྫོགས་པར་བགྱི། །",
                      "སྤྱོད་པ་དག་ནི་ཚད་ཡོད་མ་གྱུར་ཅིག །<br>ཡོན་ཏན་རྣམས་ཀྱང་ཚད་བཟུང་མེད་པར་ཤོག །<br>སྤྱོད་པ་ཚད་མེད་པ་ལ་གནས་ནས་ཀྱང་། །<br>དེ་དག་འཕྲུལ་པ་ཐམས་ཅད་འཚལ་བར་བགྱི། །",
                      "ནམ་མཁའི་མཐར་ཐུག་གྱུར་པ་ཇི་ཙམ་པར། །<br>སེམས་ཅན་མ་ལུས་མཐའ་ཡང་དེ་བཞིན་ཏེ། །<br>ཇི་ཙམ་ལས་དང་ཉོན་མོངས་མཐར་གྱུར་པ། །<br>བདག་གི་སྨོན་ལམ་མཐའ་ཡང་དེ་ཙམ་མོ། །",
                      "གང་ཡང་ཕྱོགས་བཅུའི་ཞིང་རྣམས་མཐའ་ཡས་པ། །<br>རིན་ཆེན་བརྒྱན་ཏེ་རྒྱལ་བ་རྣམས་ལ་ཕུལ། །<br>ལྷ་དང་མི་ཡི་བདེ་བའི་མཆོག་རྣམས་ཀྱང་། །<br>ཞིང་གི་རྡུལ་སྙེད་བསྐལ་པར་ཕུལ་བ་བས། །",
                      "གང་གིས་བསྔོ་བའི་རྒྱལ་པོ་འདི་ཐོས་ནས། །<br>བྱང་ཆུབ་མཆོག་གི་རྗེས་སུ་རབ་མོས་ཤིང་། །<br>ལན་གཅིག་ཙམ་ཡང་དད་པ་བསྐྱེད་པ་ན། །<br>བསོད་ནམས་དམ་པའི་མཆོག་ཏུ་འདི་འགྱུར་རོ། །",
                      "གང་གིས་བཟང་སྤྱོད་སྨོན་ལམ་འདི་བཏབ་པས། །<br>དེས་ནི་ངན་སོང་ཐམས་ཅད་སྤོང་བར་འགྱུར། །<br>དེས་ནི་གྲོགས་པོ་ངན་པ་སྤངས་བ་ཡིན། །<br>སྣང་བ་མཐའ་ཡས་དེ་ཡང་དེས་མྱུར་མཐོང་། །",
                      "དེ་དག་རྙེད་པ་རབ་རྙེད་བདེ་བར་འཚོ། །<br>མི་ཚེ་འདིར་ཡང་དེ་དག་ལེགས་པར་འོང་། །<br>ཀུན་ཏུ་བཟང་པོ་དེ་ཡང་ཅི་འདྲ་བར། །<br>དེ་དག་རིང་པོར་མི་ཐོགས་དེ་བཞིན་འགྱུར། །",
                      "མཚམས་མེད་ལྔ་པོ་དག་གི་སྡིག་པ་རྣམས། །<br>གང་གིས་མི་ཤེས་དབང་གིས་བྱས་པ་དག །<br>དེ་ཡིས་བཟང་པོ་སྤྱོད་པ་འདི་བརྗོད་ན། །<br>མྱུར་དུ་མ་ལུས་ཡོངས་སུ་བྱང་བར་འགྱུར། །",
                      "ཡེ་ཤེས་དང་ནི་གཟུགས་དང་མཚན་རྣམས་དང་། །<br>རིགས་དང་ཁ་དོག་རྣམས་དང་ལྡན་པར་འགྱུར། །<br>བདུད་དང་མུ་སྟེགས་མང་པོས་དེ་མི་ཐུབ། །<br>འཇིག་རྟེན་གསུམ་པོ་ཀུན་ནའང་མཆོད་པར་འགྱུར། །",
                      "བྱང་ཆུབ་ཤིང་དབང་དྲུང་དུ་དེ་མྱུར་འགྲོ། །<br>སོང་ནས་སེམས་ཅན་ཕན་ཕྱིར་དེར་འདུག་སྟེ། །<br>བྱང་ཆུབ་སངས་རྒྱས་འཁོར་ལོ་རབ་ཏུ་བསྐོར། །<br>བདུད་རྣམས་སྡེ་དང་བཅས་པ་ཐམས་ཅད་བཏུལ། །",
                      "གང་ཡང་བཟང་པོ་སྤྱོད་པའི་སྨོན་ལམ་འདི། །<br>འཆང་བ་དང་ནི་སྟོན་ཏམ་ཀློག་ན་ཡང་། །<br>དེ་ཡི་རྣམ་པར་སྨིན་པའང་སངས་རྒྱས་མཁྱེན། །<br>བྱང་ཆུབ་མཆོག་ལ་སོམ་ཉི་མ་བྱེད་ཅིག །",
                      "འཇམ་དཔལ་དཔའ་བོས་ཇི་ལྟར་མཁྱེན་པ་དང་། །<br>ཀུན་ཏུ་བཟང་པོ་དེ་ཡང་དེ་བཞིན་ཏེ། །<br>དེ་དག་ཀུན་གྱི་རྗེས་སུ་བདག་སློབ་ཕྱིར། །<br>དགེ་བ་འདི་དག་ཐམས་ཅད་རབ་ཏུ་བསྔོ། །",
                      "དུས་གསུམ་གཤེགས་པའི་རྒྱལ་བ་ཐམས་ཅད་ཀྱིས། །<br>བསྔོ་བ་གང་ལ་མཆོག་ཏུ་བསྔགས་པ་དེས། །<br>བདག་གི་དགེ་བའི་རྩ་བ་འདི་ཀུན་ཀྱང་། །<br>བཟང་པོ་སྤྱོད་ཕྱིར་རབ་ཏུ་བསྔོ་བར་བགྱི། །",
                      "བདག་ནི་འཆི་བའི་དུས་བྱེད་གྱུར་པ་ན། །<br>སྒྲིབ་པ་ཐམས་ཅད་དག་ནི་ཕྱིར་བསལ་ཏེ། །<br>མངོན་སུམ་སྣང་བ་མཐའ་ཡས་དེ་མཐོང་ནས། །<br>བདེ་བ་ཅན་གྱི་ཞིང་དེར་རབ་ཏུ་འགྲོ། །",
                      "དེར་སོང་ནས་ནི་སྨོན་ལམ་འདི་དག་ཀྱང་། །<br>ཐམས་ཅད་མ་ལུས་མངོན་དུ་འགྱུར་བར་ཤོག །<br>དེ་དག་མ་ལུས་བདག་གིས་ཡོངས་སུ་བཀང་། །<br>འཇིག་རྟེན་ཇི་སྲིད་སེམས་ཅན་ཕན་པར་བགྱི། །",
                      "རྒྱལ་བའི་དཀྱིལ་འཁོར་བཟང་ཞིང་དགའ་བ་དེར། །<br>པདྨོ་དམ་པ་ཤིན་ཏུ་མཛེས་ལས་སྐྱེས། །<br>སྣང་བ་མཐའ་ཡས་རྒྱལ་བས་མངོན་སུམ་དུ། །<br>ལུང་བསྟན་པ་ཡང་བདག་གིས་དེར་ཐོབ་ཤོག །",
                      "དེར་ནི་བདག་གིས་ལུང་བསྟན་རབ་ཐོབ་ནས། །<br>སྤྲུལ་པ་མང་པོ་བྱེ་བ་ཕྲག་བརྒྱ་ཡིས། །<br>བློ་ཡི་སྟོབས་ཀྱིས་ཕྱོགས་བཅུ་རྣམས་སུ་ཡང་། །<br>སེམས་ཅན་རྣམས་ལ་ཕན་པ་མང་པོ་བགྱི། །",
                      "བཟང་པོ་སྤྱོད་པའི་སྨོན་ལམ་བཏབ་པ་ཡི། །<br>དགེ་བ་ཅུང་ཟད་བདག་གིས་ཅི་བསགས་པ། །<br>དེས་ནི་འགྲོ་བའི་སྨོན་ལམ་དགེ་བ་རྣམས། །<br>སྐད་ཅིག་གཅིག་གིས་ཐམས་ཅད་འབྱོར་བར་ཤོག །",
                      "གང་ཡང་བཟང་པོ་སྤྱོད་པ་འདི་བསྔོས་པས། །<br>བསོད་ནམས་མཐའ་ཡས་དམ་པ་གང་ཐོབ་དེས། །<br>འགྲོ་བ་སྡུག་བསྔལ་ཆུ་བོར་བྱིང་བ་རྣམས། །<br>འོད་དཔག་མེད་པའི་གནས་རབ་འཐོབ་པར་ཤོག །",
                      "སྨོན་ལམ་རྒྱལ་པོ་འདི་དག་མཆོག་གི་གཙོ། །<br>མཐའ་ཡས་འགྲོ་བ་ཀུན་ལ་ཕན་བྱེད་ཅིང་། །<br>ཀུན་ཏུ་བཟང་པོས་བརྒྱན་པའི་གཞུང་གྲུབ་སྟེ། །<br>ངན་སོང་གནས་རྣམས་མ་ལུས་སྟོངས་པར་ཤོག །"
                    ]
                ]
            },
            {
                "title": "version of tibetan text title[zh]",
                "language": "zh",
                "versionSource": " ",
                "completestatus": "done",
                "direction": "ltr",
                "content": [
                    [
                      "v1大方廣佛華嚴經·v2入不思議解脫境界普賢行願品",
                      "梵文名為：阿雅 拔雜 札雅 巴倪 達拿 喇雜",
                      "藏文名為：帕巴 嗓缽 倔巴 夢浪 給 嘉缽",
                      "禮敬聖文殊童子",
                      "所有十方世界中，<br> 三世一切人師子，<br>我以清淨身語意，<br>一切遍禮盡無餘。",
                      "普賢行願威神力，<br> 普現一切如來前，<br>一身復現刹塵身，<br>一一遍禮刹塵佛。",
                      "於一塵中塵數佛，<br> 各處菩薩眾會中，<br>無盡法界塵亦然，<br>深信諸佛皆充滿。",
                      "各以一切音聲海，<br> 普出無盡妙言辭，<br>盡於未來一切劫，<br>讚佛甚深功德海。",
                      "以諸最勝妙華鬘，<br> 伎樂塗香及傘蓋，<br>如是最勝莊嚴具，<br>我以供養諸如來。",
                      "<最勝衣服最勝香，<br>末香燒香與燈燭，<br>一一皆如妙高聚，<br>我悉供養諸如來。",
                      "<我以廣大勝解心，<br>深信一切三世佛，<br>悉以普賢行願力，<br>普遍供養諸如來。",
                      "<我昔所造諸惡業，<br>皆由無始貪嗔癡，<br>從身語意之所生，<br>一切我今皆懺悔。",
                      "<十方一切諸眾生，<br>二乘有學及無學，<br>一切如來與菩薩，<br>所有功德皆隨喜。",
                      "<十方所有世間燈，<br>最初成就菩提者，<br>我今一切皆勸請，<br>轉於無上妙法輪。",
                      "<諸佛若欲示涅槃，<br>我悉至誠而勸請，<br>唯願久住刹塵劫，<br>利樂一切諸眾生。",
                      "<所有禮讚供養福，<br>請佛住世轉法輪，<br>隨喜懺悔諸善根，<br>迴向眾生及佛道。",
                      "<我隨一切如來學，<br>修習普賢圓滿行，<br>供養一切諸如來，<br>及與現在十方佛。",
                      "<未來一切天人師，<br>一切意樂皆圓滿，<br>我願普隨三世學，<br>速得成就大菩提。",
                      "<所有十方三世刹，<br>廣大清淨妙莊嚴，<br>眾會圍繞諸如來，<br>悉在菩提樹王下。",
                      "<十方所有諸眾生，<br>願離憂患常安樂，<br>獲得甚深正法利，<br>滅除煩惱盡無餘。",
                      "<我為菩提修行時，<br>一切趣中成宿命，<br>常得出家修淨戒，<br>無垢無破無穿漏。",
                      "<天龍夜叉鳩槃荼，<br>乃至人與非人等，<br>所有一切眾生語，<br>悉以諸音而說法。",
                      "<勤修清淨波羅密，<br>恒不忘失菩提心，<br>滅除障垢無有餘，<br>一切妙行皆成就。",
                      "<於諸惑業及魔境，<br>世間道中得解脫，<br>猶如蓮華不著水，<br>亦如日月不住空。",
                      "<悉除一切惡道苦，<br>等與一切群生樂，<br>如是經於刹塵劫，<br>十方利益恒無盡。",
                      "<我常隨順諸眾生，<br>盡於未來一切劫，<br>恒修普賢廣大行，<br>圓滿無上大菩提。",
                      "<所有與我同行者，<br>於一切處同集會，<br>身口意業皆同等，<br>一切行願同修學。",
                      "<所有益我善知識，<br>為我顯示普賢行，<br>常願與我同集會，<br>於我常生歡喜心。",
                      "<願常面見諸如來，<br>及諸佛子眾圍繞，<br>於彼皆興廣大供，<br>盡未來劫無疲厭。",
                      "<願持諸佛微妙法，<br>光顯一切菩提行，<br>究竟清淨普賢道，<br>盡未來劫常修習。",
                      "<我於一切諸有中，<br>所修福智恒無盡，<br>定慧方便及解脫，<br>獲諸無盡功德藏。",
                      "<一塵中有塵數刹，<br>一一刹有難思佛，<br>一一佛處眾會中，<br>我見恒演菩提行。",
                      "<普盡十方諸刹海，<br>一一毛端三世海，<br>佛海及與國土海，<br>我遍修行經劫海。",
                      "<一切如來語清淨，<br>一言具眾音聲海，<br>隨諸眾生意樂音，<br>一一流佛辯才海。",
                      "<三世一切諸如來，<br>於彼無盡語言海，<br>恒轉理趣妙法輪，<br>我深智力普能入。",
                      "<我能深入於未來，<br>盡一切劫為一念，<br>三世所有一切劫，<br>為一念際我皆入。",
                      "<我於一念見三世，<br>所有一切人師子，<br>亦常入佛境界中，<br>如幻解脫及威力。",
                      "<於一毛端極微中，<br>出現三世莊嚴刹，<br>十方塵刹諸毛端，<br>我皆深入而嚴淨。",
                      "<所有未來照世燈，<br>成道轉法悟群有，<br>究竟佛事示涅槃，<br>我皆往詣而親近。",
                      "<速疾周遍神通力，<br>普門遍入大乘力，<br>智行普修功德力，<br>威神普覆大慈力，",
                      "<遍淨莊嚴勝福力，<br>無著無依智慧力，<br>定慧方便威神力，<br>普能積集菩提力，",
                      "<清淨一切善業力，<br>摧滅一切煩惱力，<br>降服一切諸魔力，<br>圓滿普賢諸行力。",
                      "<普能嚴淨諸刹海，<br>解脫一切眾生海。<br>善能分別諸法海，<br>能甚深入智慧海，",
                      "<普能清淨諸行海，<br>圓滿一切諸願海，<br>親近供養諸佛海，<br>修行無倦經劫海。",
                      "<三世一切諸如來，<br>最勝菩提諸行願，<br>我皆供養圓滿修，<br>以普賢行悟菩提。",
                      "<一切如來有長子，<br>彼名號曰普賢尊，<br>我今迴向諸善根，<br>願諸智行悉同彼。",
                      "<願身口意恒清淨，<br>諸行刹土亦復然，<br>如是智慧號普賢，<br>願我與彼皆同等。",
                      "<我為遍淨普賢行，<br>文殊師利諸大願，<br>滿彼事業盡無餘，<br>未來際劫恒無倦。",
                      "<我所修行無有量，<br>獲得無量諸功德，<br>安住無量諸行中，<br>了達一切神通力。",
                      "<乃至虛空世界盡，<br>眾生及業煩惱盡，<br>如是一切無盡時，<br>我願究竟恒無盡。",
                      "<十方所有無邊刹，<br>莊嚴眾寶供如來，<br>最勝安樂施天人，<br>經一切刹微塵劫。",
                      "<若人於此勝願王，<br>一經於耳能生信，<br>求勝菩提心渴仰，<br>獲勝功德過於彼。",
                      "<即常遠離惡知識，<br>永離一切諸惡道，<br>速見如來無量光，<br>具此普賢最勝願。",
                      "<此人善得勝壽命，<br>此人善來人中生，<br>此人不久當成就，<br>如彼普賢菩薩行。",
                      "<往昔由無智慧力，<br>所造極惡五無間，<br>誦此普賢大願王，<br>一念速疾皆消滅。",
                      "<族姓種類及容色，<br>相好智慧咸圓滿，<br>諸魔外道不能摧，<br>堪為三界所應供。",
                      "<速詣菩提大樹王，<br>坐已降服諸魔眾，<br>成等正覺轉法輪，<br>普利一切諸含識。",
                      "<若人於此普賢願，<br>讀誦受持及演說，<br>果報唯佛能證知，<br>決定獲勝菩提道。",
                      "<文殊師利勇猛智，<br>普賢慧行亦復然，<br>我今迴向諸善根，<br>隨彼一切常修學。",
                      "<三世諸佛所稱歎，<br>如是最勝諸大願，<br>我今迴向諸善根，<br>為得普賢殊勝行。",
                      "<願我臨欲命終時，<br>盡除一切諸障礙，<br>面見彼佛阿彌陀，<br>即得往生安樂刹。",
                      "<我既往生彼國已，<br>現前成就此大願，<br>一切圓滿盡無餘，<br>利樂一切眾生界。",
                      "<彼佛眾會咸清淨，<br>我時於勝蓮華生，<br>親睹如來無量光，<br>現前授我菩提記。",
                      "<蒙彼如來授記已，<br>化身無數百俱胝，<br>智力廣大遍十方，<br>普利一切眾生界。",
                      "<若人誦持普賢願，<br>我說少分之善根，<br>一念一切悉皆圓，<br>成就眾生清淨願。",
                      "<我此普賢殊勝行，<br>無邊勝福皆迴向，<br>普願沉溺諸眾生，<br>速往無量光佛刹。",
                      "<如是願王殊勝尊，<br>利益無邊諸眾生，<br>成就普賢莊嚴經，<br>滅諸惡趣皆成空。"
                    ]
                ]
            }
        ]       
    }       
}       