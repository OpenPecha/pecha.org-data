<?xml version='1.0' encoding='utf-8'?>
<text>
  <p id="1">
    <s id="1:1">_云何世間？</s>
  </p>
  <p id="2">
    <s id="2:1">幾是世間？</s>
  </p>
  <p id="3">
    <s id="3:1">為何義故觀世間耶？</s>
  </p>
  <p id="4">
    <s id="4:1">謂三界所攝，</s>
    <s id="4:2">及出世智後所得似彼顯現，是世間義。</s>
  </p>
  <p id="5">
    <s id="5:1">諸蘊一分，</s>
    <s id="5:2">十五界、</s>
    <s id="5:3">十處全，</s>
    <s id="5:4">及三界</s>
    <s id="5:5">二處一分，是世間。</s>
  </p>
  <p id="6">
    <s id="6:1">為捨執著世依我故，觀察世間。</s>
  </p>
  <p id="7">
    <s id="7:1">_云何出世？</s>
  </p>
  <p id="8">
    <s id="8:1">幾是出世？</s>
  </p>
  <p id="9">
    <s id="9:1">為何義故觀出世耶？</s>
  </p>
  <p id="10">
    <s id="10:1">謂能對治三界，</s>
    <s id="10:2">無顛倒、無戲論、無分別故，</s>
    <s id="10:3">是無分別出世間義。</s>
  </p>
  <p id="11">
    <s id="11:1">又出世後所得亦名出世。</s>
  </p>
  <p id="12">
    <s id="12:1">依止出世故，是出世義。</s>
  </p>
  <p id="13">
    <s id="13:1">諸蘊一分，</s>
    <s id="13:2">及三界</s>
    <s id="13:3">二處一分，是出世。</s>
  </p>
  <p id="14">
    <s id="14:1">為捨執著獨存我故，觀察出世。</s>
  </p>
  <p id="15">
    <s id="15:1">_云何已生？</s>
  </p>
  <p id="16">
    <s id="16:1">幾是已生？</s>
  </p>
  <p id="17">
    <s id="17:1">為何義故觀已生耶？</s>
  </p>
  <p id="18">
    <s id="18:1">謂過去、現在，是已生義。</s>
  </p>
  <p id="19">
    <s id="19:1">一切一分是已生。</s>
  </p>
  <p id="20">
    <s id="20:1">為捨執著非常我故，觀察已生。</s>
  </p>
  <p id="21">
    <s id="21:1">又有二十四種已生，</s>
    <s id="21:2">謂最初已生、</s>
    <s id="21:3">相續已生、</s>
    <s id="21:4">長養已生、</s>
    <s id="21:5">依止已生、</s>
    <s id="21:6">轉變已生、</s>
    <s id="21:7">成熟已生、</s>
    <s id="21:8">退墮已生、</s>
    <s id="21:9">勝進已生、</s>
    <s id="21:10">清淨已生、</s>
    <s id="21:11">不清淨已生、</s>
    <s id="21:12">運轉已生、</s>
    <s id="21:13">有種已生、</s>
    <s id="21:14">無種已生、</s>
    <s id="21:15">影像自在示現已生、</s>
    <s id="21:16">展轉已生、</s>
    <s id="21:17">剎那壞已生、</s>
    <s id="21:18">離會已生、</s>
    <s id="21:19">異位已生、</s>
    <s id="21:20">生死已生、</s>
    <s id="21:21">成壞已生、</s>
    <s id="21:22">先時已生、</s>
    <s id="21:23">死時已生、</s>
    <s id="21:24">中時已生、</s>
    <s id="21:25">續時已生。</s>
  </p>
  <p id="22">
    <s id="22:1">_云何非已生？</s>
  </p>
  <p id="23">
    <s id="23:1">幾是非已生？</s>
  </p>
  <p id="24">
    <s id="24:1">為何義故觀非已生耶？</s>
  </p>
  <p id="25">
    <s id="25:1">謂未來及無為法，是非已生義。</s>
  </p>
  <p id="26">
    <s id="26:1">一切一分是非已生。</s>
  </p>
  <p id="27">
    <s id="27:1">為捨執著常住我故，觀察非已生。</s>
  </p>
  <p id="28">
    <s id="28:1">又已生相違，是非已生義。</s>
  </p>
  <p id="29">
    <s id="29:1">_云何能取？</s>
  </p>
  <p id="30">
    <s id="30:1">幾是能取？</s>
  </p>
  <p id="31">
    <s id="31:1">為何義故觀能取耶？</s>
  </p>
  <p id="32">
    <s id="32:1">謂諸色根</s>
    <s id="32:2">及心心所，是能取義。</s>
  </p>
  <p id="33">
    <s id="33:1">三蘊全，</s>
    <s id="33:2">色行蘊一分，</s>
    <s id="33:3">十二界</s>
    <s id="33:4">六處全，</s>
    <s id="33:5">及法界法處一分，是能取。</s>
  </p>
  <p id="34">
    <s id="34:1">為捨執著能受用我故，觀察能取。</s>
  </p>
  <p id="35">
    <s id="35:1">又能取有四種，謂不至能取、至能取、</s>
    <s id="35:2">自相現在各別境界能取、</s>
    <s id="35:3">自相共相一切時一切境界能取。</s>
  </p>
  <p id="36">
    <s id="36:1">又由和合識等生故，假立能取。</s>
  </p>
  <p id="37">
    <s id="37:1">_云何所取？</s>
  </p>
  <p id="38">
    <s id="38:1">幾是所取？</s>
  </p>
  <p id="39">
    <s id="39:1">為何義故觀所取耶？</s>
  </p>
  <p id="40">
    <s id="40:1">謂諸能取亦是所取。</s>
  </p>
  <p id="41">
    <s id="41:1">或有所取非能取，</s>
    <s id="41:2">謂唯是取所行義。</s>
  </p>
  <p id="42">
    <s id="42:1">一切皆是所取。</s>
  </p>
  <p id="43">
    <s id="43:1">為捨執著境界我故，觀察所取。</s>
  </p>
  <p id="44">
    <s id="44:1">_云何外門？</s>
  </p>
  <p id="45">
    <s id="45:1">幾是外門？</s>
  </p>
  <p id="46">
    <s id="46:1">為何義故觀外門耶？</s>
  </p>
  <p id="47">
    <s id="47:1">謂欲界所繫法是外門義。 除依佛教所生聞思</s>
    <s id="47:2">慧</s>
    <s id="47:3">及彼隨法行所攝心心所等，</s>
    <s id="47:4">四界</s>
    <s id="47:5">二處全</s>
    <s id="47:6">及餘一分欲界所攝，是外門。</s>
  </p>
  <p id="48">
    <s id="48:1">為捨執著不離欲我故，觀察外門。</s>
  </p>
  <p id="49">
    <s id="49:1">_云何內門？</s>
  </p>
  <p id="50">
    <s id="50:1">幾是內門？</s>
  </p>
  <p id="51">
    <s id="51:1">為何義故觀內門耶？</s>
  </p>
  <p id="52">
    <s id="52:1">謂外門相違，是內門義。</s>
  </p>
  <p id="53">
    <s id="53:1">除四界二處全及餘一分，是內門。</s>
  </p>
  <p id="54">
    <s id="54:1">為捨執著離欲我故，觀察內門。</s>
  </p>
  <p id="55">
    <s id="55:1">_云何染污？</s>
  </p>
  <p id="56">
    <s id="56:1">幾是染污？</s>
  </p>
  <p id="57">
    <s id="57:1">為何義故觀染污耶？</s>
  </p>
  <p id="58">
    <s id="58:1">謂不善</s>
    <s id="58:2">及有覆無記法，是染污義。</s>
  </p>
  <p id="59">
    <s id="59:1">有覆無記者，</s>
    <s id="59:2">謂遍行意相應煩惱等，</s>
    <s id="59:3">及色無色界繫諸煩惱等。</s>
  </p>
  <p id="60">
    <s id="60:1">諸蘊</s>
    <s id="60:2">十界</s>
    <s id="60:3">四處一分，是染污。</s>
  </p>
  <p id="61">
    <s id="61:1">為捨執著煩惱合我故，觀察染污。</s>
  </p>
  <p id="62">
    <s id="62:1">_云何不染污？</s>
  </p>
  <p id="63">
    <s id="63:1">幾是不染污？</s>
  </p>
  <p id="64">
    <s id="64:1">為何義故觀不染污耶？</s>
  </p>
  <p id="65">
    <s id="65:1">謂善及無覆無記法，是不染污義。</s>
  </p>
  <p id="66">
    <s id="66:1">八界</s>
    <s id="66:2">八處全，</s>
    <s id="66:3">諸蘊及餘界處一分，是不染污。</s>
  </p>
  <p id="67">
    <s id="67:1">為捨執著離煩惱我故，觀察不染污。</s>
  </p>
  <p id="68">
    <s id="68:1">_云何過去？</s>
  </p>
  <p id="69">
    <s id="69:1">幾是過去？</s>
  </p>
  <p id="70">
    <s id="70:1">為何義故觀過去耶？</s>
  </p>
  <p id="71">
    <s id="71:1">謂自相已生已滅故、</s>
    <s id="71:2">因果已受用故、</s>
    <s id="71:3">染淨功用已謝故、</s>
    <s id="71:4">攝因已壞故、</s>
    <s id="71:5">果及自相有非有故、</s>
    <s id="71:6">憶念分別相故、</s>
    <s id="71:7">戀為雜染相故、</s>
    <s id="71:8">捨為清淨相故，是過去義。</s>
  </p>
  <p id="72">
    <s id="72:1">一切一分是過去。</s>
  </p>
  <p id="73">
    <s id="73:1">為捨執著流轉我故，觀察過去。</s>
  </p>
  <p id="74">
    <s id="74:1">_云何未來？</s>
  </p>
  <p id="75">
    <s id="75:1">幾是未來？</s>
  </p>
  <p id="76">
    <s id="76:1">為何義故觀未來耶？</s>
  </p>
  <p id="77">
    <s id="77:1">謂有因非已生故、</s>
    <s id="77:2">未得自相故、</s>
    <s id="77:3">因果未受用故、</s>
    <s id="77:4">雜染清淨性未現前故、</s>
    <s id="77:5">因及自相有非有故、</s>
    <s id="77:6">希為雜染相故、</s>
    <s id="77:7">不希為清淨相故， 是未來義。</s>
  </p>
  <p id="78">
    <s id="78:1">一切一分是未來。</s>
  </p>
  <p id="79">
    <s id="79:1">為捨執著流轉我故，觀察未來。</s>
  </p>
  <p id="80">
    <s id="80:1">_云何現在？</s>
  </p>
  <p id="81">
    <s id="81:1">幾是現在？</s>
  </p>
  <p id="82">
    <s id="82:1">為何義故觀現在耶？</s>
  </p>
  <p id="83">
    <s id="83:1">謂自相已生未滅故、</s>
    <s id="83:2">因果受用未受用故、</s>
    <s id="83:3">雜染清淨正現前故、</s>
    <s id="83:4">能顯過去未來相故、</s>
    <s id="83:5">作用現前故，是現在義。</s>
  </p>
  <p id="84">
    <s id="84:1">一切一分是現在。</s>
  </p>
  <p id="85">
    <s id="85:1">為捨執著流轉我故，觀察現在。</s>
  </p>
  <p id="86">
    <s id="86:1">_何故過去未來現在說名言事，</s>
    <s id="86:2">非涅槃等？</s>
  </p>
  <p id="87">
    <s id="87:1">內自所證不可說故、</s>
    <s id="87:2">唯曾當現是言說所依故。</s>
  </p>
  <p id="88">
    <s id="88:1">_云何善？</s>
  </p>
  <p id="89">
    <s id="89:1">幾是善？</s>
  </p>
  <p id="90">
    <s id="90:1">為何義故觀善耶？</s>
  </p>
  <p id="91">
    <s id="91:1">謂自性故、</s>
    <s id="91:2">相屬故、</s>
    <s id="91:3">隨逐故、</s>
    <s id="91:4">發起故、</s>
    <s id="91:5">勝義故、</s>
    <s id="91:6">生得故、</s>
    <s id="91:7">加行故、</s>
    <s id="91:8">現前供養故、</s>
    <s id="91:9">饒益故、</s>
    <s id="91:10">引攝故、</s>
    <s id="91:11">對治故、</s>
    <s id="91:12">寂靜故、</s>
    <s id="91:13">等流故，</s>
    <s id="91:14">是善義。</s>
  </p>
  <p id="92">
    <s id="92:1">五蘊</s>
    <s id="92:2">十界</s>
    <s id="92:3">四處一分是善。</s>
  </p>
  <p id="93">
    <s id="93:1">為捨執著法合我故， 觀察善。</s>
  </p>
  <p id="94">
    <s id="94:1">何等自性善？</s>
  </p>
  <p id="95">
    <s id="95:1">謂信等十一心所有法。</s>
  </p>
  <p id="96">
    <s id="96:1">何等相屬善？</s>
  </p>
  <p id="97">
    <s id="97:1">謂彼相應法。</s>
  </p>
  <p id="98">
    <s id="98:1">何等隨逐善？</s>
  </p>
  <p id="99">
    <s id="99:1">謂即彼諸法習氣。</s>
  </p>
  <p id="100">
    <s id="100:1">何等發起善？</s>
  </p>
  <p id="101">
    <s id="101:1">謂彼所發身業語業。</s>
  </p>
  <p id="102">
    <s id="102:1">何等勝義善？</s>
    <s id="102:2">謂真如。</s>
  </p>
  <p id="103">
    <s id="103:1">何等生得善？</s>
  </p>
  <p id="104">
    <s id="104:1">謂即彼諸善法，由先串習故感得如是報，</s>
    <s id="104:2">由此自性即於是處</s>
    <s id="104:3">不由思惟任運樂住。</s>
  </p>
  <p id="105">
    <s id="105:1">何等加行善。</s>
  </p>
  <p id="106">
    <s id="106:1">謂依止親近善丈夫故，</s>
    <s id="106:2">聽聞正法</s>
    <s id="106:3">如理作意，</s>
    <s id="106:4">修習淨善法隨法行。</s>
  </p>
  <p id="107">
    <s id="107:1">何等現前供養善？</s>
  </p>
  <p id="108">
    <s id="108:1">謂想對如來，</s>
    <s id="108:2">建立靈廟圖寫尊容；</s>
    <s id="108:3">或想對正法，書治法藏興供養業。</s>
  </p>
  <p id="109">
    <s id="109:1">何等饒益善？</s>
  </p>
  <p id="110">
    <s id="110:1">謂以四攝事饒益一切有情。</s>
  </p>
  <p id="111">
    <s id="111:1">何等引攝善？</s>
  </p>
  <p id="112">
    <s id="112:1">謂施性福業事</s>
    <s id="112:2">及戒性福業事故，</s>
    <s id="112:3">引攝生天樂異熟、</s>
    <s id="112:4">引攝生富貴家、</s>
    <s id="112:5">引攝隨順清淨法。</s>
  </p>
  <p id="113">
    <s id="113:1">何等對治善？</s>
  </p>
  <p id="114">
    <s id="114:1">謂厭壞對治、</s>
    <s id="114:2">斷對治、</s>
    <s id="114:3">持對治、</s>
    <s id="114:4">遠分對治、</s>
    <s id="114:5">伏對治、</s>
    <s id="114:6">離繫對治、</s>
    <s id="114:7">煩惱障對治、</s>
    <s id="114:8">所知障對治。</s>
  </p>
  <p id="115">
    <s id="115:1">何等寂靜善？</s>
  </p>
  <p id="116">
    <s id="116:1">謂永斷貪欲、</s>
    <s id="116:2">永斷瞋恚、</s>
    <s id="116:3">永斷愚癡、</s>
    <s id="116:4">永斷一切煩惱，</s>
    <s id="116:5">若想受滅、</s>
    <s id="116:6">若有餘依涅槃界、</s>
    <s id="116:7">若無餘依涅槃界、</s>
    <s id="116:8">若無所住涅槃界。</s>
  </p>
  <p id="117">
    <s id="117:1">何等等流善？</s>
  </p>
  <p id="118">
    <s id="118:1">謂已得寂靜者，由此增上力故，發起勝品神通等世</s>
    <s id="118:2">出世共不共功德。</s>
  </p>
  <p id="119">
    <s id="119:1">_云何不善？</s>
  </p>
  <p id="120">
    <s id="120:1">幾是不善？</s>
  </p>
  <p id="121">
    <s id="121:1">為何義故觀不善耶？</s>
  </p>
  <p id="122">
    <s id="122:1">謂自性故、</s>
    <s id="122:2">相屬故、</s>
    <s id="122:3">隨逐故、</s>
    <s id="122:4">發起故、</s>
    <s id="122:5">勝義故、</s>
    <s id="122:6">生得故、</s>
    <s id="122:7">加行故、</s>
    <s id="122:8">現前供養故、</s>
    <s id="122:9">損害故、</s>
    <s id="122:10">引攝故、</s>
    <s id="122:11">所治故、</s>
    <s id="122:12">障礙故， 是不善義。</s>
  </p>
  <p id="123">
    <s id="123:1">五蘊</s>
    <s id="123:2">十界</s>
    <s id="123:3">四處一分，是不善。</s>
  </p>
  <p id="124">
    <s id="124:1">為捨執著非法合我故，觀察不善。</s>
  </p>
  <p id="125">
    <s id="125:1">何等自性不善？</s>
  </p>
  <p id="126">
    <s id="126:1">謂除染污意相應</s>
    <s id="126:2">及色無色界煩惱等，</s>
    <s id="126:3">所餘能發惡行煩惱隨煩惱。</s>
  </p>
  <p id="127">
    <s id="127:1">何等相屬不善？</s>
  </p>
  <p id="128">
    <s id="128:1">謂即此煩惱</s>
    <s id="128:2">隨煩惱相應法。</s>
  </p>
  <p id="129">
    <s id="129:1">何等隨逐不善？</s>
  </p>
  <p id="130">
    <s id="130:1">謂即彼習氣。</s>
  </p>
  <p id="131">
    <s id="131:1">何等發起不善？</s>
  </p>
  <p id="132">
    <s id="132:1">謂彼所起身業語業。</s>
  </p>
  <p id="133">
    <s id="133:1">何等勝義不善？</s>
  </p>
  <p id="134">
    <s id="134:1">謂一切流轉。</s>
  </p>
  <p id="135">
    <s id="135:1">何等生得不善？</s>
  </p>
  <p id="136">
    <s id="136:1">謂由串習不善故，感得如是異熟，</s>
    <s id="136:2">由此自性即於不善任運樂住。</s>
  </p>
  <p id="137">
    <s id="137:1">何等加行不善？</s>
  </p>
  <p id="138">
    <s id="138:1">謂依止親近不善丈夫故，</s>
    <s id="138:2">聽聞不正法，</s>
    <s id="138:3">不如理作意行</s>
    <s id="138:4">身</s>
    <s id="138:5">語意惡行。</s>
  </p>
  <p id="139">
    <s id="139:1">何等現前供養不善？</s>
  </p>
  <p id="140">
    <s id="140:1">謂想對歸依隨一天眾已，</s>
    <s id="140:2">或殺害意為先、</s>
    <s id="140:3">或邪惡意為先，</s>
    <s id="140:4">建立祠廟廣興供養業，</s>
    <s id="140:5">令無量眾廣樹非福。</s>
  </p>
  <p id="141">
    <s id="141:1">何等損害不善？</s>
  </p>
  <p id="142">
    <s id="142:1">謂於一切處起身語意種種邪行。</s>
  </p>
  <p id="143">
    <s id="143:1">何等引攝不善？</s>
  </p>
  <p id="144">
    <s id="144:1">謂行身語意諸惡行已，</s>
    <s id="144:2">於惡趣善趣引攝不愛果異熟或引或滿。</s>
  </p>
  <p id="145">
    <s id="145:1">何等所治不善？</s>
  </p>
  <p id="146">
    <s id="146:1">謂諸對治所對治法。</s>
  </p>
  <p id="147">
    <s id="147:1">何等障礙不善？</s>
  </p>
  <p id="148">
    <s id="148:1">謂能障礙諸善品法。</s>
  </p>
  <p id="149">
    <s id="149:1">_云何無記？</s>
  </p>
  <p id="150">
    <s id="150:1">幾是無記？</s>
  </p>
  <p id="151">
    <s id="151:1">為何義故觀無記耶？</s>
  </p>
  <p id="152">
    <s id="152:1">謂自性故、</s>
    <s id="152:2">相屬故、</s>
    <s id="152:3">隨逐故、</s>
    <s id="152:4">發起故、</s>
    <s id="152:5">勝義故、</s>
    <s id="152:6">生得故、</s>
    <s id="152:7">加行故、</s>
    <s id="152:8">現前供養故、</s>
    <s id="152:9">饒益故、</s>
    <s id="152:10">受用故、</s>
    <s id="152:11">引攝故、</s>
    <s id="152:12">對治故、</s>
    <s id="152:13">寂靜故、</s>
    <s id="152:14">等流故，是無記義。</s>
  </p>
  <p id="153">
    <s id="153:1">八界</s>
    <s id="153:2">八處全，</s>
    <s id="153:3">及餘蘊界處一分，是無記。</s>
  </p>
  <p id="154">
    <s id="154:1">為捨執著離法非法我故，觀察無記。</s>
  </p>
  <p id="155">
    <s id="155:1">何等自性無記？</s>
  </p>
  <p id="156">
    <s id="156:1">謂八色界處</s>
    <s id="156:2">意相應品，</s>
    <s id="156:3">命根、</s>
    <s id="156:4">眾同分、</s>
    <s id="156:5">名</s>
    <s id="156:6">句</s>
    <s id="156:7">文身等。</s>
  </p>
  <p id="157">
    <s id="157:1">何等相屬無記？</s>
  </p>
  <p id="158">
    <s id="158:1">謂懷非穢</s>
    <s id="158:2">非淨心者，所有由名句文身所攝受心心所法。</s>
  </p>
  <p id="159">
    <s id="159:1">何等隨逐無記？</s>
  </p>
  <p id="160">
    <s id="160:1">謂即彼戲論習氣。</s>
  </p>
  <p id="161">
    <s id="161:1">何等發起無記？</s>
  </p>
  <p id="162">
    <s id="162:1">謂彼所攝受諸心心所法所發身業語業。</s>
  </p>
  <p id="163">
    <s id="163:1">何等勝義無記？</s>
  </p>
  <p id="164">
    <s id="164:1">謂虛空、非擇滅。</s>
  </p>
  <p id="165">
    <s id="165:1">何等生得無記？</s>
  </p>
  <p id="166">
    <s id="166:1">謂諸不善</s>
    <s id="166:2">有漏善法異熟。</s>
  </p>
  <p id="167">
    <s id="167:1">何等加行無記？</s>
  </p>
  <p id="168">
    <s id="168:1">謂非染</s>
    <s id="168:2">非善心者所有威儀路、工巧處法。</s>
  </p>
  <p id="169">
    <s id="169:1">何等現前供養無記？</s>
  </p>
  <p id="170">
    <s id="170:1">謂如有一想對歸依隨一天眾，</s>
    <s id="170:2">遠離殺害意邪惡見，</s>
    <s id="170:3">建立祠廟興供養業，</s>
    <s id="170:4">令無量眾於如是處不生長福非福。</s>
  </p>
  <p id="171">
    <s id="171:1">何等饒益無記？</s>
  </p>
  <p id="172">
    <s id="172:1">謂如有一於自僕使妻子等所，</s>
    <s id="172:2">以非穢</s>
    <s id="172:3">非淨心而行惠施。</s>
  </p>
  <p id="173">
    <s id="173:1">何等受用無記？</s>
  </p>
  <p id="174">
    <s id="174:1">謂如有一以無簡擇</s>
    <s id="174:2">無染污心受用資具。</s>
  </p>
  <p id="175">
    <s id="175:1">何等引攝無記？</s>
  </p>
  <p id="176">
    <s id="176:1">謂如有一於工巧處串習故，</s>
    <s id="176:2">於當來世復引攝如是相身，</s>
    <s id="176:3">由此身故習工巧處速疾究竟。</s>
  </p>
  <p id="177">
    <s id="177:1">何等對治無記？</s>
  </p>
  <p id="178">
    <s id="178:1">謂如有一為治疾病得安樂故，以簡擇心好服醫藥。</s>
  </p>
  <p id="179">
    <s id="179:1">何等寂靜無記？</s>
  </p>
  <p id="180">
    <s id="180:1">謂色無色界諸煩惱等，</s>
    <s id="180:2">由奢摩他所藏伏故。</s>
  </p>
  <p id="181">
    <s id="181:1">何等等流無記？</s>
  </p>
  <p id="182">
    <s id="182:1">謂變化心俱生品。</s>
  </p>
  <p id="183">
    <s id="183:1">_復有示現善不善無記法。</s>
  </p>
  <p id="184">
    <s id="184:1">此復云何？</s>
  </p>
  <p id="185">
    <s id="185:1">謂佛</s>
    <s id="185:2">及得第一究竟菩薩摩訶薩，為欲饒益諸有情故，有所示現。</s>
  </p>
  <p id="186">
    <s id="186:1">當知此中無有一法真實可得。</s>
  </p>
  <p id="187">
    <s id="187:1">_云何欲界繫？</s>
  </p>
  <p id="188">
    <s id="188:1">幾是欲界繫？</s>
  </p>
  <p id="189">
    <s id="189:1">為何義故觀欲界繫耶？</s>
  </p>
  <p id="190">
    <s id="190:1">謂未離欲者所有善</s>
    <s id="190:2">不善無記法，是欲界繫義。</s>
  </p>
  <p id="191">
    <s id="191:1">四界</s>
    <s id="191:2">二處全，</s>
    <s id="191:3">及餘蘊界處一分，是欲界繫。</s>
  </p>
  <p id="192">
    <s id="192:1">為捨執著未離欲界欲我故，觀察欲界繫。</s>
  </p>
  <p id="193">
    <s id="193:1">_云何色界繫？</s>
  </p>
  <p id="194">
    <s id="194:1">幾是色界繫？</s>
  </p>
  <p id="195">
    <s id="195:1">為何義故觀色界繫耶？</s>
  </p>
  <p id="196">
    <s id="196:1">謂已離欲界欲、</s>
    <s id="196:2">未離色界欲者，</s>
    <s id="196:3">所有善無記法，是色界繫義。</s>
  </p>
  <p id="197">
    <s id="197:1">除前所說四界二處，餘蘊界處一分，是色界繫。</s>
  </p>
  <p id="198">
    <s id="198:1">為捨執著離欲界欲我故，觀察色界繫。</s>
  </p>
  <p id="199">
    <s id="199:1">_云何無色界繫？</s>
  </p>
  <p id="200">
    <s id="200:1">幾是無色界繫？</s>
  </p>
  <p id="201">
    <s id="201:1">為何義故觀無色界繫耶？</s>
  </p>
  <p id="202">
    <s id="202:1">謂已離色界欲？</s>
  </p>
  <p id="203">
    <s id="203:1">未離無色界欲者，所有善無記法，是無色界繫義。</s>
  </p>
  <p id="204">
    <s id="204:1">三界二處四蘊一分，是無色界繫。</s>
  </p>
  <p id="205">
    <s id="205:1">為捨執著離色界欲我故，觀察無色界繫。</s>
  </p>
  <p id="206">
    <s id="206:1">_復次有一分離欲、 具分離欲、</s>
    <s id="206:2">通達離欲、</s>
    <s id="206:3">損伏離欲、</s>
    <s id="206:4">永害離欲。</s>
  </p>
  <p id="207">
    <s id="207:1">復有十種離欲，</s>
    <s id="207:2">謂自性離欲、</s>
    <s id="207:3">損害離欲、</s>
    <s id="207:4">任持離欲、</s>
    <s id="207:5">增上離欲、</s>
    <s id="207:6">愚癡離欲、</s>
    <s id="207:7">對治離欲、</s>
    <s id="207:8">遍知離欲、</s>
    <s id="207:9">永斷離欲、</s>
    <s id="207:10">有上離欲、</s>
    <s id="207:11">無上離欲。</s>
  </p>
  <p id="208">
    <s id="208:1">何等自性離欲？</s>
  </p>
  <p id="209">
    <s id="209:1">謂於苦受</s>
    <s id="209:2">及順苦受處法生厭背性。</s>
  </p>
  <p id="210">
    <s id="210:1">何等損害離欲？</s>
  </p>
  <p id="211">
    <s id="211:1">謂習欲者暢熱惱已，生厭背性。</s>
  </p>
  <p id="212">
    <s id="212:1">何等任持離欲？</s>
  </p>
  <p id="213">
    <s id="213:1">謂飽食已，於諸美膳生厭背性。</s>
  </p>
  <p id="214">
    <s id="214:1">何等增上離欲？</s>
  </p>
  <p id="215">
    <s id="215:1">謂得勝處已，</s>
    <s id="215:2">於下劣處生厭背性。</s>
  </p>
  <p id="216">
    <s id="216:1">何等愚癡離欲？</s>
  </p>
  <p id="217">
    <s id="217:1">謂諸愚夫於涅槃界生厭背性。</s>
  </p>
  <p id="218">
    <s id="218:1">何等對治離欲？</s>
  </p>
  <p id="219">
    <s id="219:1">謂由世間出世間道斷諸煩惱。</s>
  </p>
  <p id="220">
    <s id="220:1">何等遍知離欲？</s>
  </p>
  <p id="221">
    <s id="221:1">謂已得見道者？</s>
  </p>
  <p id="222">
    <s id="222:1">於三界法生厭背性。</s>
  </p>
  <p id="223">
    <s id="223:1">何等永斷離欲？</s>
  </p>
  <p id="224">
    <s id="224:1">謂永斷地地諸煩惱已，生厭背性。</s>
  </p>
  <p id="225">
    <s id="225:1">何等有上離欲？</s>
  </p>
  <p id="226">
    <s id="226:1">謂世間</s>
    <s id="226:2">聲聞、</s>
    <s id="226:3">獨覺所有離欲。</s>
  </p>
  <p id="227">
    <s id="227:1">何等無上離欲？</s>
  </p>
  <p id="228">
    <s id="228:1">謂佛菩薩所有離欲，</s>
    <s id="228:2">為欲利樂諸有情故。</s>
  </p>
  <p id="229">
    <s id="229:1">_云何有學？</s>
  </p>
  <p id="230">
    <s id="230:1">幾是有學？</s>
  </p>
  <p id="231">
    <s id="231:1">為何義故觀有學耶？</s>
  </p>
  <p id="232">
    <s id="232:1">謂求解脫者所有善法，是有學義。</s>
  </p>
  <p id="233">
    <s id="233:1">十界四處諸蘊一分，是有學。</s>
  </p>
  <p id="234">
    <s id="234:1">為捨執著求解脫我故，觀察有學。</s>
  </p>
  <p id="235">
    <s id="235:1">_云何無學？</s>
  </p>
  <p id="236">
    <s id="236:1">幾是無學？</s>
  </p>
  <p id="237">
    <s id="237:1">為何義故觀無學耶？</s>
  </p>
  <p id="238">
    <s id="238:1">謂於諸學處已得究竟者所有善法，是無學義。</s>
  </p>
  <p id="239">
    <s id="239:1">為捨執著已脫我故，觀察無學。</s>
  </p>
  <p id="240">
    <s id="240:1">_云何非學非無學？</s>
  </p>
  <p id="241">
    <s id="241:1">幾是非學非無學？</s>
  </p>
  <p id="242">
    <s id="242:1">為何義故觀非學非無學耶？</s>
  </p>
  <p id="243">
    <s id="243:1">謂諸異生所有善</s>
    <s id="243:2">不善無記法，</s>
    <s id="243:3">及諸學者染污</s>
    <s id="243:4">無記法，</s>
    <s id="243:5">諸無學者無記法</s>
    <s id="243:6">并無為法，是非學非無學義。</s>
  </p>
  <p id="244">
    <s id="244:1">八界</s>
    <s id="244:2">八處全，</s>
    <s id="244:3">及餘蘊界處一分，是非學非無學。</s>
  </p>
  <p id="245">
    <s id="245:1">為捨執著不解脫我故，觀察非學非無學。</s>
  </p>
  <p id="246">
    <s id="246:1">_云何見所斷？</s>
  </p>
  <p id="247">
    <s id="247:1">幾是見所斷？</s>
  </p>
  <p id="248">
    <s id="248:1">為何義故觀見所斷耶？</s>
  </p>
  <p id="249">
    <s id="249:1">謂分別所起染污見疑見、</s>
    <s id="249:2">處疑處，及於見等所起邪行煩惱隨煩惱，</s>
    <s id="249:3">及由見等所發身語意業，</s>
    <s id="249:4">并一切惡趣等蘊界處，是見所斷義。</s>
  </p>
  <p id="250">
    <s id="250:1">一切一分是見所斷。</s>
  </p>
  <p id="251">
    <s id="251:1">為捨執著見圓滿我故，觀察見所斷。</s>
  </p>
  <p id="252">
    <s id="252:1">_云何修所斷？</s>
  </p>
  <p id="253">
    <s id="253:1">幾是修所斷？</s>
  </p>
  <p id="254">
    <s id="254:1">為何義故觀修所斷耶？</s>
  </p>
  <p id="255">
    <s id="255:1">謂得見道後見所斷相違諸有漏法，是修所斷義。</s>
  </p>
  <p id="256">
    <s id="256:1">一切一分是修所斷。</s>
  </p>
  <p id="257">
    <s id="257:1">為捨執著修圓滿我故，觀察修所斷。</s>
  </p>
  <p id="258">
    <s id="258:1">_云何非所斷？</s>
  </p>
  <p id="259">
    <s id="259:1">幾是非所斷？</s>
  </p>
  <p id="260">
    <s id="260:1">為何義故觀非所斷耶？</s>
  </p>
  <p id="261">
    <s id="261:1">謂諸無漏法，</s>
    <s id="261:2">除順決擇分，是非所斷。</s>
  </p>
  <p id="262">
    <s id="262:1">十界四處諸蘊一分，是非所斷。</s>
  </p>
  <p id="263">
    <s id="263:1">為捨執著成滿我故，觀察非所斷。</s>
  </p>
  <p id="264">
    <s id="264:1">_云何緣生？</s>
  </p>
  <p id="265">
    <s id="265:1">幾是緣生？</s>
  </p>
  <p id="266">
    <s id="266:1">為何義故觀緣生耶？</s>
  </p>
  <p id="267">
    <s id="267:1">謂相故、</s>
    <s id="267:2">分別支故、</s>
    <s id="267:3">略攝支故、</s>
    <s id="267:4">建立支緣故、</s>
    <s id="267:5">建立支業故、</s>
    <s id="267:6">支雜染攝故、</s>
    <s id="267:7">義故、</s>
    <s id="267:8">甚深故、</s>
    <s id="267:9">差別故、</s>
    <s id="267:10">順</s>
    <s id="267:11">逆故， 是緣生義。 一切皆是緣生，</s>
    <s id="267:12">唯除法界</s>
    <s id="267:13">法處一分諸無為法。</s>
  </p>
  <p id="268">
    <s id="268:1">為捨執著無因不平等因我法故，觀察緣生。</s>
  </p>
  <p id="269">
    <s id="269:1">_何等相故？</s>
  </p>
  <p id="270">
    <s id="270:1">謂無作緣生故、</s>
    <s id="270:2">無常緣生故、</s>
    <s id="270:3">勢用緣生故， 是緣生相。</s>
  </p>
  <p id="271">
    <s id="271:1">_何等分別支故？</s>
  </p>
  <p id="272">
    <s id="272:1">謂分別緣生為十二分。</s>
  </p>
  <p id="273">
    <s id="273:1">何等十二？</s>
  </p>
  <p id="274">
    <s id="274:1">謂無明、</s>
    <s id="274:2">行、</s>
    <s id="274:3">識、</s>
    <s id="274:4">名色、</s>
    <s id="274:5">六處、</s>
    <s id="274:6">觸、</s>
    <s id="274:7">受、</s>
    <s id="274:8">愛、</s>
    <s id="274:9">取、</s>
    <s id="274:10">有、</s>
    <s id="274:11">生</s>
    <s id="274:12">及老死。</s>
  </p>
  <p id="275">
    <s id="275:1">_何等略攝支故？</s>
  </p>
  <p id="276">
    <s id="276:1">謂能引支、</s>
    <s id="276:2">所引支、</s>
    <s id="276:3">能生支、</s>
    <s id="276:4">所生支。</s>
  </p>
  <p id="277">
    <s id="277:1">能引支者，</s>
    <s id="277:2">謂無明、</s>
    <s id="277:3">行、</s>
    <s id="277:4">識。</s>
  </p>
  <p id="278">
    <s id="278:1">所引支者，</s>
    <s id="278:2">謂名色、</s>
    <s id="278:3">六處、</s>
    <s id="278:4">觸、</s>
    <s id="278:5">受。</s>
  </p>
  <p id="279">
    <s id="279:1">能生支者，</s>
    <s id="279:2">謂愛，</s>
    <s id="279:3">取，</s>
    <s id="279:4">有。</s>
  </p>
  <p id="280">
    <s id="280:1">所生支者，</s>
    <s id="280:2">謂生、</s>
    <s id="280:3">老死。</s>
  </p>
  <p id="281">
    <s id="281:1">_何等建立支緣故？</s>
  </p>
  <p id="282">
    <s id="282:1">謂習氣故、</s>
    <s id="282:2">引發故、</s>
    <s id="282:3">思惟故、俱有故，</s>
    <s id="282:4">建立支緣，隨其所應。</s>
  </p>
  <p id="283">
    <s id="283:1">_何等建立支業故？</s>
  </p>
  <p id="284">
    <s id="284:1">謂無明有二種業：</s>
    <s id="284:2">一令諸有情於有愚癡；</s>
    <s id="284:3">二與行作緣。</s>
  </p>
  <p id="285">
    <s id="285:1">行有二種業：</s>
    <s id="285:2">一令諸有情於諸趣中種種差別；</s>
    <s id="285:3">二與識作緣。 由熏習故，</s>
    <s id="285:4">識有二種業：</s>
    <s id="285:5">一持諸有情所有業縛；</s>
    <s id="285:6">二與名色作緣。</s>
  </p>
  <p id="286">
    <s id="286:1">名色有二種業：</s>
    <s id="286:2">一攝諸有情自體；</s>
    <s id="286:3">二與六處作緣。</s>
  </p>
  <p id="287">
    <s id="287:1">六處有二種業：</s>
    <s id="287:2">一攝諸有情自體圓滿；</s>
    <s id="287:3">二與觸作緣。</s>
  </p>
  <p id="288">
    <s id="288:1">觸有二種業：</s>
    <s id="288:2">一令諸有情於所受用境界流轉；</s>
    <s id="288:3">二與受作緣。</s>
  </p>
  <p id="289">
    <s id="289:1">受有二種業：</s>
    <s id="289:2">一令諸有情於所受用生果流轉；</s>
    <s id="289:3">二與愛作緣。</s>
  </p>
  <p id="290">
    <s id="290:1">愛有二種業：</s>
    <s id="290:2">一引諸有情流轉生死；</s>
    <s id="290:3">二與取作緣。</s>
  </p>
  <p id="291">
    <s id="291:1">取有二種業：</s>
    <s id="291:2">一為取後有，令諸有情發有取識；</s>
    <s id="291:3">二與有作緣。</s>
  </p>
  <p id="292">
    <s id="292:1">有有二種業：</s>
    <s id="292:2">一令諸有情後有現前；</s>
    <s id="292:3">二與生作緣。</s>
  </p>
  <p id="293">
    <s id="293:1">生有二種業：</s>
    <s id="293:2">一令諸有情名色</s>
    <s id="293:3">六處</s>
    <s id="293:4">觸受次第生起；</s>
    <s id="293:5">二與老死作緣。</s>
  </p>
  <p id="294">
    <s id="294:1">老死有二種業：</s>
    <s id="294:2">一數令有情時分變異；</s>
    <s id="294:3">二數令有情壽命變異。</s>
  </p>
  <p id="295">
    <s id="295:1">_何等支雜染攝故？</s>
  </p>
  <p id="296">
    <s id="296:1">謂若無明、</s>
    <s id="296:2">若愛、</s>
    <s id="296:3">若取，是煩惱雜染所攝。</s>
  </p>
  <p id="297">
    <s id="297:1">若行，</s>
    <s id="297:2">若識，</s>
    <s id="297:3">若有，是業雜染所攝。</s>
  </p>
  <p id="298">
    <s id="298:1">餘是生雜染所攝。</s>
  </p>
  <p id="299">
    <s id="299:1">_何等義故？</s>
  </p>
  <p id="300">
    <s id="300:1">謂無作者義、</s>
    <s id="300:2">有因義、</s>
    <s id="300:3">離有情義、</s>
    <s id="300:4">依他起義、</s>
    <s id="300:5">無作用義、</s>
    <s id="300:6">無常義、</s>
    <s id="300:7">有剎那義、</s>
    <s id="300:8">因果相續不斷義、</s>
    <s id="300:9">因果相似攝受義、</s>
    <s id="300:10">因果差別義、</s>
    <s id="300:11">因果決定義，是緣起義。</s>
  </p>
  <p id="301">
    <s id="301:1">_何等甚深故？</s>
  </p>
  <p id="302">
    <s id="302:1">謂因甚深故、</s>
    <s id="302:2">相甚深故、</s>
    <s id="302:3">生甚深故、</s>
    <s id="302:4">住甚深故、</s>
    <s id="302:5">轉甚深故，是甚深義。</s>
  </p>
  <p id="303">
    <s id="303:1">又諸緣起法雖剎那滅</s>
    <s id="303:2">而住可得，</s>
    <s id="303:3">雖無作用緣</s>
    <s id="303:4">而有功能緣可得，</s>
    <s id="303:5">雖離有情而有情可得，</s>
    <s id="303:6">雖無作者</s>
    <s id="303:7">而諸業果不壞可得，是故甚深。</s>
  </p>
  <p id="304">
    <s id="304:1">又諸緣起法，不從自生、</s>
    <s id="304:2">不從他生、</s>
    <s id="304:3">不從共生，</s>
    <s id="304:4">非不自作</s>
    <s id="304:5">他作</s>
    <s id="304:6">因生，</s>
    <s id="304:7">是故甚深。</s>
  </p>
  <p id="305">
    <s id="305:1">_何等差別故？</s>
  </p>
  <p id="306">
    <s id="306:1">謂識生差別故、</s>
    <s id="306:2">內死生差別故、</s>
    <s id="306:3">外穀等生差別故、</s>
    <s id="306:4">成壞差別故、</s>
    <s id="306:5">食持差別故、</s>
    <s id="306:6">愛非愛趣分別差別故、</s>
    <s id="306:7">清淨差別故、</s>
    <s id="306:8">威德差別故，是差別義。</s>
  </p>
  <p id="307">
    <s id="307:1">_何等順逆故？</s>
  </p>
  <p id="308">
    <s id="308:1">謂雜染順逆故、</s>
    <s id="308:2">清淨順逆故，</s>
    <s id="308:3">是說緣起順逆義。</s>
  </p>
  <p id="309">
    <s id="309:1">_大乘阿毘達磨集論卷第二</s>
  </p>
  <p id="310">
    <s id="310:1">#----------------------------------------------------------------------_#【經文資訊】大正新脩大藏經_第_31_冊_No._1605_大乘阿毘達磨集論_#【版本記錄】發行日期：2024-01，最後更新：2022-10-12_#【編輯說明】本資料庫由_財團法人佛教電子佛典基金會（CBETA）依「大正新脩大藏經」所編輯_#【原始資料】蕭鎮國大德提供，維習安大德提供之高麗藏_CD_經文，日本_SAT_組織提供，北美某大德提供，李明芳大德提供新式標點_#【其他事項】本資料庫可自由免費流通，詳細內容請參閱【財團法人佛教電子佛典基金會資料庫版權宣告】_#----------------------------------------------------------------------_大乘阿毘達磨集論卷第三_無著菩薩造_三藏法師玄奘奉_詔譯_本事分中三法品第一之三_</s>
    <s id="310:2">云何緣？</s>
  </p>
  <p id="311">
    <s id="311:1">幾是緣？</s>
  </p>
  <p id="312">
    <s id="312:1">為何義故觀緣耶？</s>
  </p>
  <p id="313">
    <s id="313:1">謂因故、等無間故、</s>
    <s id="313:2">所緣故、增上故，是緣義。</s>
  </p>
  <p id="314">
    <s id="314:1">一切是緣。</s>
  </p>
  <p id="315">
    <s id="315:1">為捨執著我為因法故，觀察緣。</s>
  </p>
  <p id="316">
    <s id="316:1">何等因緣？</s>
  </p>
  <p id="317">
    <s id="317:1">謂阿賴耶識及善習氣。</s>
  </p>
  <p id="318">
    <s id="318:1">又自性故、</s>
    <s id="318:2">差別故、</s>
    <s id="318:3">助伴故、</s>
    <s id="318:4">等行故、</s>
    <s id="318:5">增益故、</s>
    <s id="318:6">障礙故、</s>
    <s id="318:7">攝受故，是因緣義。</s>
  </p>
  <p id="319">
    <s id="319:1">自性者，</s>
    <s id="319:2">謂能作因。</s>
  </p>
  <p id="320">
    <s id="320:1">自性差別者，</s>
    <s id="320:2">謂能作因差別，略有二十種。</s>
  </p>
  <p id="321">
    <s id="321:1">一生能作，</s>
    <s id="321:2">謂識和合望識。</s>
  </p>
  <p id="322">
    <s id="322:1">二住能作，</s>
    <s id="322:2">謂食望已生及求生有情。</s>
  </p>
  <p id="323">
    <s id="323:1">三持能作，</s>
    <s id="323:2">謂大地望有情。</s>
  </p>
  <p id="324">
    <s id="324:1">四照能作，</s>
    <s id="324:2">謂燈等望諸色。</s>
  </p>
  <p id="325">
    <s id="325:1">五變壞能作，</s>
    <s id="325:2">謂火望薪。</s>
  </p>
  <p id="326">
    <s id="326:1">六分離能作，</s>
    <s id="326:2">謂鎌等望所斷。</s>
  </p>
  <p id="327">
    <s id="327:1">七轉變能作，</s>
    <s id="327:2">謂工巧智等望金銀等物。</s>
  </p>
  <p id="328">
    <s id="328:1">八信解能作，</s>
    <s id="328:2">謂煙望火。</s>
  </p>
  <p id="329">
    <s id="329:1">九顯了能作，</s>
    <s id="329:2">謂宗因喻望所成義。</s>
  </p>
  <p id="330">
    <s id="330:1">十等至能作，</s>
    <s id="330:2">謂聖道望涅槃。</s>
  </p>
  <p id="331">
    <s id="331:1">十一隨說能作，</s>
    <s id="331:2">謂名想見。</s>
  </p>
  <p id="332">
    <s id="332:1">十二觀待能作，</s>
    <s id="332:2">謂觀待此故於彼求欲生，</s>
    <s id="332:3">如待飢渴追求飲食。</s>
  </p>
  <p id="333">
    <s id="333:1">十三牽引能作，</s>
    <s id="333:2">謂懸遠緣，</s>
    <s id="333:3">如無明望老死。</s>
  </p>
  <p id="334">
    <s id="334:1">十四生起能作，</s>
    <s id="334:2">謂隣近緣，</s>
    <s id="334:3">如無明望行。</s>
  </p>
  <p id="335">
    <s id="335:1">十五攝受能作，</s>
    <s id="335:2">謂所餘緣，</s>
    <s id="335:3">如田水糞等望穀生等。</s>
  </p>
  <p id="336">
    <s id="336:1">十六引發能作，</s>
    <s id="336:2">謂隨順緣，</s>
    <s id="336:3">如正事王令王悅豫。</s>
  </p>
  <p id="337">
    <s id="337:1">十七定別能作，</s>
    <s id="337:2">謂差別緣，</s>
    <s id="337:3">如五趣緣望五趣果。</s>
  </p>
  <p id="338">
    <s id="338:1">十八同事能作，</s>
    <s id="338:2">謂和合緣，</s>
    <s id="338:3">如根不壞，</s>
    <s id="338:4">境界現前，</s>
    <s id="338:5">作意正起望所生識。</s>
  </p>
  <p id="339">
    <s id="339:1">十九相違能作，</s>
    <s id="339:2">謂障礙緣，</s>
    <s id="339:3">如雹望穀。</s>
  </p>
  <p id="340">
    <s id="340:1">二十不相違能作，</s>
    <s id="340:2">謂無障礙緣，</s>
    <s id="340:3">如穀無障。</s>
  </p>
  <p id="341">
    <s id="341:1">助伴者，</s>
    <s id="341:2">謂諸法共有而生必無缺減，</s>
    <s id="341:3">如四大種及所造色隨其所應。</s>
  </p>
  <p id="342">
    <s id="342:1">等行者，</s>
    <s id="342:2">謂諸法共有等行所緣</s>
    <s id="342:3">必無缺減，</s>
    <s id="342:4">如心心所。</s>
  </p>
  <p id="343">
    <s id="343:1">增益者，</s>
    <s id="343:2">謂前際修善不善無記法故，</s>
    <s id="343:3">能令後際善等諸法展轉增勝後後生起。</s>
  </p>
  <p id="344">
    <s id="344:1">障礙者，</s>
    <s id="344:2">謂隨所數習諸煩惱故，隨所有惑皆得相續增長堅固，乃令相續遠避涅槃。</s>
  </p>
  <p id="345">
    <s id="345:1">攝受者，</s>
    <s id="345:2">謂不善及善有漏法，能攝受自體故。</s>
  </p>
  <p id="346">
    <s id="346:1">_何等等無間緣？</s>
  </p>
  <p id="347">
    <s id="347:1">謂中無間隔，等無間故。</s>
  </p>
  <p id="348">
    <s id="348:1">同分異分心心所生，等無間故。 是等無間緣義。</s>
  </p>
  <p id="349">
    <s id="349:1">_何等所緣緣？</s>
  </p>
  <p id="350">
    <s id="350:1">謂有分齊境所緣故、</s>
    <s id="350:2">無分齊境所緣故、</s>
    <s id="350:3">無異行相境所緣故、</s>
    <s id="350:4">有異行相境所緣故、</s>
    <s id="350:5">有事境所緣故、</s>
    <s id="350:6">無事境所緣故、</s>
    <s id="350:7">事所緣故、</s>
    <s id="350:8">分別所緣故、</s>
    <s id="350:9">有顛倒所緣故、</s>
    <s id="350:10">無顛倒所緣故、</s>
    <s id="350:11">有礙所緣故、</s>
    <s id="350:12">無礙所緣故，是所緣緣義。</s>
  </p>
  <p id="351">
    <s id="351:1">_何等增上緣？</s>
  </p>
  <p id="352">
    <s id="352:1">謂任持增上故、</s>
    <s id="352:2">引發增上故、</s>
    <s id="352:3">俱有增上故、</s>
    <s id="352:4">境界增上故、</s>
    <s id="352:5">產生增上故、</s>
    <s id="352:6">住持增上故、</s>
    <s id="352:7">受用果增上故、</s>
    <s id="352:8">世間清淨離欲增上故、</s>
    <s id="352:9">出世清淨離欲增上故，是增上緣義。</s>
  </p>
  <p id="353">
    <s id="353:1">_云何同分彼同分？</s>
  </p>
  <p id="354">
    <s id="354:1">幾是同分彼同分？</s>
  </p>
  <p id="355">
    <s id="355:1">為何義故觀同分彼同分耶？</s>
  </p>
  <p id="356">
    <s id="356:1">謂不離識彼相似根於境相續生故、</s>
    <s id="356:2">離識自相似相續生故，是同分彼同分義。</s>
  </p>
  <p id="357">
    <s id="357:1">色蘊一分、</s>
    <s id="357:2">眼等五、有色界處一分，是同分彼同分。</s>
  </p>
  <p id="358">
    <s id="358:1">為捨執著與識相應不相應我故，觀察同分彼同分。</s>
  </p>
  <p id="359">
    <s id="359:1">_云何執受？</s>
  </p>
  <p id="360">
    <s id="360:1">幾是執受？</s>
  </p>
  <p id="361">
    <s id="361:1">為何義故觀執受耶？</s>
  </p>
  <p id="362">
    <s id="362:1">謂受生所依色故，是執受義。</s>
  </p>
  <p id="363">
    <s id="363:1">色蘊一分、</s>
    <s id="363:2">五有色界處全及四一分，是執受。</s>
  </p>
  <p id="364">
    <s id="364:1">為捨執著身自在轉我故，觀察執受。</s>
  </p>
  <p id="365">
    <s id="365:1">_云何根？</s>
  </p>
  <p id="366">
    <s id="366:1">幾是根？</s>
  </p>
  <p id="367">
    <s id="367:1">為何義故觀根耶？</s>
  </p>
  <p id="368">
    <s id="368:1">謂取境增上故、</s>
    <s id="368:2">種族不斷增上故、</s>
    <s id="368:3">眾同分住增上故、</s>
    <s id="368:4">受用淨不淨業果增上故、</s>
    <s id="368:5">世間離欲增上故、</s>
    <s id="368:6">出世離欲增上故，是根義。</s>
  </p>
  <p id="369">
    <s id="369:1">受</s>
    <s id="369:2">識蘊全、</s>
    <s id="369:3">色行蘊一分、</s>
    <s id="369:4">十二界</s>
    <s id="369:5">六處全、</s>
    <s id="369:6">法界法處一分，是根，</s>
    <s id="369:7">為捨執著增上我，故觀察根。</s>
  </p>
  <p id="370">
    <s id="370:1">_云何苦苦性？</s>
  </p>
  <p id="371">
    <s id="371:1">幾是苦苦性？</s>
  </p>
  <p id="372">
    <s id="372:1">為何義故觀苦苦性耶？</s>
  </p>
  <p id="373">
    <s id="373:1">謂苦受自相故、</s>
    <s id="373:2">隨順苦受法自相故，是苦苦性義。</s>
  </p>
  <p id="374">
    <s id="374:1">一切一分是苦苦性。</s>
  </p>
  <p id="375">
    <s id="375:1">為捨執著有苦我故，觀察苦苦性。</s>
  </p>
  <p id="376">
    <s id="376:1">_云何壞苦性？</s>
  </p>
  <p id="377">
    <s id="377:1">幾是壞苦性？</s>
  </p>
  <p id="378">
    <s id="378:1">為何義故觀壞苦性耶？</s>
  </p>
  <p id="379">
    <s id="379:1">謂樂受變壞自相故、</s>
    <s id="379:2">隨順樂受法變壞自相故、</s>
    <s id="379:3">於彼愛心變壞故，是壞苦性義。</s>
  </p>
  <p id="380">
    <s id="380:1">一切一分是壞苦性。</s>
  </p>
  <p id="381">
    <s id="381:1">為捨執著有樂我故，觀察壞苦性。</s>
  </p>
  <p id="382">
    <s id="382:1">_云何行苦性？</s>
  </p>
  <p id="383">
    <s id="383:1">幾是行苦性？</s>
  </p>
  <p id="384">
    <s id="384:1">為何義故觀行苦性耶？</s>
  </p>
  <p id="385">
    <s id="385:1">謂不苦不樂受自相故、</s>
    <s id="385:2">隨順不苦不樂受法自相故、</s>
    <s id="385:3">彼二麁重所攝受故、</s>
    <s id="385:4">不離二無常所隨</s>
    <s id="385:5">不安隱故，是行苦性義。</s>
  </p>
  <p id="386">
    <s id="386:1">除三界二處諸蘊一分，一切是行苦性。</s>
  </p>
  <p id="387">
    <s id="387:1">為捨執著有不苦不樂我故，觀察行苦性。</s>
  </p>
  <p id="388">
    <s id="388:1">_云何有異熟？</s>
  </p>
  <p id="389">
    <s id="389:1">幾是有異熟？</s>
  </p>
  <p id="390">
    <s id="390:1">為何義故觀有異熟耶？</s>
  </p>
  <p id="391">
    <s id="391:1">謂不善及善有漏，是有異熟。</s>
  </p>
  <p id="392">
    <s id="392:1">十界四處諸蘊一分，是有異熟。</s>
  </p>
  <p id="393">
    <s id="393:1">為捨執著能捨能續諸蘊我故，觀察有異熟。</s>
  </p>
  <p id="394">
    <s id="394:1">又異熟者，唯阿賴耶識及相應法，</s>
    <s id="394:2">餘但異熟生非異熟。</s>
  </p>
  <p id="395">
    <s id="395:1">_云何食？</s>
  </p>
  <p id="396">
    <s id="396:1">幾是食？</s>
  </p>
  <p id="397">
    <s id="397:1">為何義故觀食耶？</s>
  </p>
  <p id="398">
    <s id="398:1">謂變壞故、</s>
    <s id="398:2">有變壞者境界故、</s>
    <s id="398:3">有境界者希望故、</s>
    <s id="398:4">有希望者取故，有取者是食義。</s>
  </p>
  <p id="399">
    <s id="399:1">三蘊十一界五處一分，是食。</s>
  </p>
  <p id="400">
    <s id="400:1">為捨執著由食住我故，觀察食。</s>
  </p>
  <p id="401">
    <s id="401:1">又此食差別建立，略有四種：</s>
    <s id="401:2">一不淨依止住食、</s>
    <s id="401:3">二淨不淨依止住食、</s>
    <s id="401:4">三清淨依止住食、</s>
    <s id="401:5">四示現住食。</s>
  </p>
  <p id="402">
    <s id="402:1">_云何有上？</s>
  </p>
  <p id="403">
    <s id="403:1">幾是有上？</s>
  </p>
  <p id="404">
    <s id="404:1">為何義故觀有上耶？</s>
  </p>
  <p id="405">
    <s id="405:1">謂一切有為故、無為一分故，是有上義。</s>
  </p>
  <p id="406">
    <s id="406:1">除法界法處一分，一切是有上。</s>
  </p>
  <p id="407">
    <s id="407:1">為捨執著下劣事我故，觀察有上。</s>
  </p>
  <p id="408">
    <s id="408:1">_云何無上？</s>
  </p>
  <p id="409">
    <s id="409:1">幾是無上？</s>
  </p>
  <p id="410">
    <s id="410:1">為何義故觀無上耶？</s>
  </p>
  <p id="411">
    <s id="411:1">謂無為一分故，是無上義。</s>
  </p>
  <p id="412">
    <s id="412:1">法界法處一分，是無上。</s>
  </p>
  <p id="413">
    <s id="413:1">為捨執著最勝事我故，觀察無上。</s>
  </p>
  <p id="414">
    <s id="414:1">_由此所說差別道理，餘無量門可類觀察。</s>
  </p>
  <p id="415">
    <s id="415:1">復次蘊界處差別略有三種，</s>
    <s id="415:2">謂遍計所執相差別、</s>
    <s id="415:3">所分別相差別、</s>
    <s id="415:4">法性相差別。</s>
  </p>
  <p id="416">
    <s id="416:1">何等遍計所執相差別？</s>
  </p>
  <p id="417">
    <s id="417:1">謂於蘊界處中遍計所執我、</s>
    <s id="417:2">有情、</s>
    <s id="417:3">命者、</s>
    <s id="417:4">生者、</s>
    <s id="417:5">養者、</s>
    <s id="417:6">數取趣者、</s>
    <s id="417:7">意生者、</s>
    <s id="417:8">摩納婆等。</s>
  </p>
  <p id="418">
    <s id="418:1">何等所分別相差別？</s>
  </p>
  <p id="419">
    <s id="419:1">謂即蘊界處法。</s>
  </p>
  <p id="420">
    <s id="420:1">何等法性相差別？</s>
  </p>
  <p id="421">
    <s id="421:1">謂即於蘊界處中我等無性、</s>
    <s id="421:2">無我有性。</s>
  </p>
  <p id="422">
    <s id="422:1">_復有四種差別，</s>
    <s id="422:2">謂相差別、</s>
    <s id="422:3">分別差別、</s>
    <s id="422:4">依止差別、</s>
    <s id="422:5">相續差別。</s>
  </p>
  <p id="423">
    <s id="423:1">何等相差別？</s>
  </p>
  <p id="424">
    <s id="424:1">謂蘊界處一一自相差別。</s>
  </p>
  <p id="425">
    <s id="425:1">何等分別差別？</s>
  </p>
  <p id="426">
    <s id="426:1">謂即於蘊界處中實有</s>
    <s id="426:2">假有、</s>
    <s id="426:3">世俗有</s>
    <s id="426:4">勝義有、</s>
    <s id="426:5">有色</s>
    <s id="426:6">無色、</s>
    <s id="426:7">有見</s>
    <s id="426:8">無見，</s>
    <s id="426:9">如是等無量差別分別如前說。</s>
  </p>
  <p id="427">
    <s id="427:1">何等依止差別？</s>
  </p>
  <p id="428">
    <s id="428:1">謂乃至有情依止差別有爾所，</s>
    <s id="428:2">當知蘊界處亦爾。</s>
  </p>
  <p id="429">
    <s id="429:1">何等相續差別？</s>
  </p>
  <p id="430">
    <s id="430:1">謂一一剎那蘊界處轉。</s>
  </p>
  <p id="431">
    <s id="431:1">於相差別善巧為何所了知？</s>
  </p>
  <p id="432">
    <s id="432:1">謂了知我執過患。</s>
  </p>
  <p id="433">
    <s id="433:1">於分別差別善巧為何所了知？</s>
  </p>
  <p id="434">
    <s id="434:1">謂了知聚想過患。</s>
  </p>
  <p id="435">
    <s id="435:1">於依止差別善巧為何所了知？</s>
  </p>
  <p id="436">
    <s id="436:1">謂了知不作而得、</s>
    <s id="436:2">雖作而失想過患。</s>
  </p>
  <p id="437">
    <s id="437:1">於相續差別善巧為何所了知？</s>
  </p>
  <p id="438">
    <s id="438:1">謂了知安住想過患。</s>
  </p>
  <p id="439">
    <s id="439:1">_又蘊界處有六種差別，</s>
    <s id="439:2">謂外門差別、</s>
    <s id="439:3">內門差別、</s>
    <s id="439:4">長時差別、</s>
    <s id="439:5">分限差別、</s>
    <s id="439:6">暫時差別、</s>
    <s id="439:7">顯示差別。</s>
  </p>
  <p id="440">
    <s id="440:1">何等外門差別？</s>
  </p>
  <p id="441">
    <s id="441:1">謂多分欲界差別。</s>
  </p>
  <p id="442">
    <s id="442:1">何等內門差別？</s>
  </p>
  <p id="443">
    <s id="443:1">謂一切定地。</s>
  </p>
  <p id="444">
    <s id="444:1">何等長時差別？</s>
  </p>
  <p id="445">
    <s id="445:1">謂諸異生。</s>
  </p>
  <p id="446">
    <s id="446:1">何等分限差別？</s>
  </p>
  <p id="447">
    <s id="447:1">謂諸有學，及除最後剎那蘊界處所餘無學。</s>
  </p>
  <p id="448">
    <s id="448:1">何等暫時差別？</s>
  </p>
  <p id="449">
    <s id="449:1">謂諸無學最後剎那蘊界處。</s>
  </p>
  <p id="450">
    <s id="450:1">何等顯示差別？</s>
  </p>
  <p id="451">
    <s id="451:1">謂諸佛</s>
    <s id="451:2">及已得究竟菩薩摩訶薩所示現諸蘊界處。</s>
  </p>
  <p id="452">
    <s id="452:1">_大乘阿毘達磨集論本事分中攝品第二_</s>
    <s id="452:2">云何攝？</s>
  </p>
  <p id="453">
    <s id="453:1">略說攝有十一種，</s>
    <s id="453:2">謂相攝、</s>
    <s id="453:3">界攝、</s>
    <s id="453:4">種類攝、</s>
    <s id="453:5">分位攝、</s>
    <s id="453:6">伴攝、</s>
    <s id="453:7">方攝、</s>
    <s id="453:8">時攝、</s>
    <s id="453:9">一分攝、</s>
    <s id="453:10">具分攝、</s>
    <s id="453:11">更互攝、</s>
    <s id="453:12">勝義攝。</s>
  </p>
  <p id="454">
    <s id="454:1">_何等相攝？</s>
  </p>
  <p id="455">
    <s id="455:1">謂蘊界處一一自相，即體自攝。</s>
  </p>
  <p id="456">
    <s id="456:1">_何等界攝？</s>
  </p>
  <p id="457">
    <s id="457:1">謂蘊界處所有種子阿賴耶識</s>
    <s id="457:2">能攝彼界。</s>
  </p>
  <p id="458">
    <s id="458:1">_何等種類攝？</s>
  </p>
  <p id="459">
    <s id="459:1">謂蘊界處其相雖異，蘊義界義處義等故展轉相攝。</s>
  </p>
  <p id="460">
    <s id="460:1">_何等分位攝？</s>
  </p>
  <p id="461">
    <s id="461:1">謂樂位蘊界處即自相攝。</s>
  </p>
  <p id="462">
    <s id="462:1">苦位</s>
    <s id="462:2">不苦不樂位亦爾，分位等故。</s>
  </p>
  <p id="463">
    <s id="463:1">_何等伴攝？</s>
  </p>
  <p id="464">
    <s id="464:1">謂色蘊與餘蘊互為伴故即攝助伴，</s>
    <s id="464:2">餘蘊界處亦爾。</s>
  </p>
  <p id="465">
    <s id="465:1">_何等方攝？</s>
  </p>
  <p id="466">
    <s id="466:1">謂依東方諸蘊界</s>
    <s id="466:2">處還自相攝，</s>
    <s id="466:3">餘方蘊界處亦爾。</s>
  </p>
  <p id="467">
    <s id="467:1">_何等時攝？</s>
  </p>
  <p id="468">
    <s id="468:1">謂過去世諸蘊界處還自相攝，</s>
    <s id="468:2">未來現在諸蘊界處亦爾。</s>
  </p>
  <p id="469">
    <s id="469:1">_何等一分攝？</s>
  </p>
  <p id="470">
    <s id="470:1">謂所有法蘊界處所攝但攝一分非餘，應知一分攝。</s>
  </p>
  <p id="471">
    <s id="471:1">_何等具分攝？</s>
  </p>
  <p id="472">
    <s id="472:1">謂所有法蘊界處所攝能攝全分，應知具分攝。</s>
  </p>
  <p id="473">
    <s id="473:1">_何等更互攝？</s>
  </p>
  <p id="474">
    <s id="474:1">謂色蘊攝幾界幾處？</s>
  </p>
  <p id="475">
    <s id="475:1">十全一少分。</s>
  </p>
  <p id="476">
    <s id="476:1">受蘊攝幾界幾處？</s>
  </p>
  <p id="477">
    <s id="477:1">一少分。</s>
  </p>
  <p id="478">
    <s id="478:1">如受蘊，想行蘊亦爾。</s>
  </p>
  <p id="479">
    <s id="479:1">識蘊攝幾界幾處？</s>
  </p>
  <p id="480">
    <s id="480:1">七界一處。</s>
  </p>
  <p id="481">
    <s id="481:1">眼界攝幾蘊幾處？</s>
  </p>
  <p id="482">
    <s id="482:1">色蘊少分一處全。</s>
  </p>
  <p id="483">
    <s id="483:1">如眼界，</s>
    <s id="483:2">耳</s>
    <s id="483:3">鼻</s>
    <s id="483:4">舌</s>
    <s id="483:5">身</s>
    <s id="483:6">色</s>
    <s id="483:7">聲香味觸界亦爾。</s>
  </p>
  <p id="484">
    <s id="484:1">意界攝幾蘊幾處？</s>
  </p>
  <p id="485">
    <s id="485:1">一蘊一處。</s>
  </p>
  <p id="486">
    <s id="486:1">法界攝幾蘊幾處？</s>
  </p>
  <p id="487">
    <s id="487:1">三蘊全色蘊少分一處全。</s>
  </p>
  <p id="488">
    <s id="488:1">眼識界攝幾蘊幾處？</s>
  </p>
  <p id="489">
    <s id="489:1">識蘊意處少分。</s>
  </p>
  <p id="490">
    <s id="490:1">如眼識，耳鼻舌身意識界亦爾。</s>
  </p>
  <p id="491">
    <s id="491:1">眼處攝幾蘊幾界？</s>
  </p>
  <p id="492">
    <s id="492:1">色蘊少分一界全。</s>
  </p>
  <p id="493">
    <s id="493:1">如眼處，耳鼻舌身色聲香味觸處亦爾。</s>
  </p>
  <p id="494">
    <s id="494:1">意處攝幾蘊幾界？</s>
  </p>
  <p id="495">
    <s id="495:1">一蘊七界。</s>
  </p>
  <p id="496">
    <s id="496:1">法處攝幾蘊幾界？</s>
  </p>
  <p id="497">
    <s id="497:1">三蘊全一少分一界全。</s>
  </p>
  <p id="498">
    <s id="498:1">如是諸餘法以蘊界處名說，</s>
    <s id="498:2">及餘非蘊界處名說，</s>
    <s id="498:3">如實有</s>
    <s id="498:4">假有、</s>
    <s id="498:5">世俗有、</s>
    <s id="498:6">勝義有，</s>
    <s id="498:7">所知、</s>
    <s id="498:8">所識、</s>
    <s id="498:9">所達，</s>
    <s id="498:10">有色</s>
    <s id="498:11">無色、</s>
    <s id="498:12">有見</s>
    <s id="498:13">無見，如是等如前所顯，</s>
    <s id="498:14">隨其所應與蘊界處更互相攝盡當知。</s>
  </p>
  <p id="499">
    <s id="499:1">_何等勝義攝？</s>
  </p>
  <p id="500">
    <s id="500:1">謂蘊界處真如所攝。</s>
  </p>
  <p id="501">
    <s id="501:1">於攝善巧得何勝利？</s>
  </p>
  <p id="502">
    <s id="502:1">得於所緣略集勝利。</s>
  </p>
  <p id="503">
    <s id="503:1">隨彼彼境略聚其心，如是如是善根增勝。</s>
  </p>
  <p id="504">
    <s id="504:1">_大乘阿毘達磨集論本事分中相應品第三_</s>
    <s id="504:2">云何相應？</s>
  </p>
  <p id="505">
    <s id="505:1">略說相應有六種，</s>
    <s id="505:2">謂不相離相應、</s>
    <s id="505:3">和合相應、</s>
    <s id="505:4">聚集相應、</s>
    <s id="505:5">俱有相應、</s>
    <s id="505:6">作事相應、</s>
    <s id="505:7">同行相應。</s>
  </p>
  <p id="506">
    <s id="506:1">_何等不相離相應？</s>
  </p>
  <p id="507">
    <s id="507:1">謂一切有方分色與極微處互不相離。</s>
  </p>
  <p id="508">
    <s id="508:1">_何等和合相應？</s>
  </p>
  <p id="509">
    <s id="509:1">謂極微已上，一切有方分色更互和合。</s>
  </p>
  <p id="510">
    <s id="510:1">_何等聚集相應？</s>
  </p>
  <p id="511">
    <s id="511:1">謂方分聚色展轉集會。</s>
  </p>
  <p id="512">
    <s id="512:1">_何等俱有相應？</s>
  </p>
  <p id="513">
    <s id="513:1">謂一身中諸蘊界處， 俱時流轉</s>
    <s id="513:2">同生住滅。</s>
  </p>
  <p id="514">
    <s id="514:1">_何等作事相應？</s>
  </p>
  <p id="515">
    <s id="515:1">謂於一所作事展轉相攝，如二苾芻隨一所作更互相應。</s>
  </p>
  <p id="516">
    <s id="516:1">_何等同行相應？</s>
  </p>
  <p id="517">
    <s id="517:1">謂心心所於一所緣展轉同行。</s>
  </p>
  <p id="518">
    <s id="518:1">此同行相應復有多義，謂他性相應非己性、</s>
    <s id="518:2">不相違相應非相違、</s>
    <s id="518:3">同時相應非異時、</s>
    <s id="518:4">同分界地相應非異分界地。</s>
  </p>
  <p id="519">
    <s id="519:1">復有一切遍行同行相應。</s>
  </p>
  <p id="520">
    <s id="520:1">謂受想</s>
    <s id="520:2">思觸</s>
    <s id="520:3">作意識。</s>
  </p>
  <p id="521">
    <s id="521:1">復有染污遍行同行相應，</s>
    <s id="521:2">謂於染污意四種煩惱。</s>
  </p>
  <p id="522">
    <s id="522:1">復有非一切時同行相應，</s>
    <s id="522:2">謂依止心，</s>
    <s id="522:3">或時起信等善法、</s>
    <s id="522:4">或時起貪等煩惱</s>
    <s id="522:5">隨煩惱法。</s>
  </p>
  <p id="523">
    <s id="523:1">復有分位同行相應，謂與樂受諸相應法、</s>
    <s id="523:2">與苦受不苦不樂受諸相應法。</s>
  </p>
  <p id="524">
    <s id="524:1">復有無間同行相應，</s>
    <s id="524:2">謂在有心位。</s>
  </p>
  <p id="525">
    <s id="525:1">復有有間同行相應，</s>
    <s id="525:2">謂無心定所間。</s>
  </p>
  <p id="526">
    <s id="526:1">復有外門同行相應，</s>
    <s id="526:2">謂多分欲界繫心心所。</s>
  </p>
  <p id="527">
    <s id="527:1">復有內門同行相應，</s>
    <s id="527:2">謂諸定地所有心心所。</s>
  </p>
  <p id="528">
    <s id="528:1">復有曾習同行相應，</s>
    <s id="528:2">謂諸異生所有心心所，</s>
    <s id="528:3">及有學者一分心心所。</s>
  </p>
  <p id="529">
    <s id="529:1">復有未曾習同行相應，</s>
    <s id="529:2">謂出世間諸心心所，</s>
    <s id="529:3">及初後時出世後所得諸心心所。</s>
  </p>
  <p id="530">
    <s id="530:1">於相應善巧得何勝利？</s>
  </p>
  <p id="531">
    <s id="531:1">能善了悟唯依止心有受想等染淨諸法相應不相應義。</s>
  </p>
  <p id="532">
    <s id="532:1">由此了悟，即能捨離計我能受</s>
    <s id="532:2">能想</s>
    <s id="532:3">能思</s>
    <s id="532:4">能念</s>
    <s id="532:5">染淨執著，</s>
    <s id="532:6">又能善巧速入無我。</s>
  </p>
  <p id="533">
    <s id="533:1">_大乘阿毘達磨集論本事分中成就品第四_</s>
    <s id="533:2">云何成就？</s>
  </p>
  <p id="534">
    <s id="534:1">謂成就相如前所說。</s>
  </p>
  <p id="535">
    <s id="535:1">此差別有三種，謂種子成就、</s>
    <s id="535:2">自在成就、</s>
    <s id="535:3">現行成就。</s>
  </p>
  <p id="536">
    <s id="536:1">_何等種子成就？</s>
  </p>
  <p id="537">
    <s id="537:1">謂若生欲界，</s>
    <s id="537:2">欲色無色界繫煩惱隨煩惱，</s>
    <s id="537:3">由種子成就故成就；及生得善。</s>
  </p>
  <p id="538">
    <s id="538:1">若生色界，</s>
    <s id="538:2">欲界繫煩惱</s>
    <s id="538:3">隨煩惱，由種子成就故成就。 亦名不成就，</s>
    <s id="538:4">色無色界繫煩惱</s>
    <s id="538:5">隨煩惱，</s>
    <s id="538:6">由種子成就故成就；及生得善。</s>
  </p>
  <p id="539">
    <s id="539:1">若生無色界，</s>
    <s id="539:2">欲色界繫煩惱</s>
    <s id="539:3">隨煩惱，由種子成就故成就。 亦名不成就，</s>
    <s id="539:4">無色界繫煩惱</s>
    <s id="539:5">隨煩惱，</s>
    <s id="539:6">由種子成就故成就；及生得善。</s>
  </p>
  <p id="540">
    <s id="540:1">若已得三界對治道，</s>
    <s id="540:2">隨如是如是品類對治已生，如此如此品類由種子成就得不成就。</s>
  </p>
  <p id="541">
    <s id="541:1">隨如是如是品類對治未生，如此如此品類由種子成就故成就。</s>
  </p>
  <p id="542">
    <s id="542:1">_何等自在成就？</s>
  </p>
  <p id="543">
    <s id="543:1">謂諸加行善法。</s>
  </p>
  <p id="544">
    <s id="544:1">若世出世靜慮、</s>
    <s id="544:2">解脫、</s>
    <s id="544:3">三摩地、</s>
    <s id="544:4">三摩鉢底等功德</s>
    <s id="544:5">及一分無記法，由自在成就故成就。</s>
  </p>
  <p id="545">
    <s id="545:1">_何等現行成就？</s>
  </p>
  <p id="546">
    <s id="546:1">謂諸蘊界處法隨所現前，若善若不善</s>
    <s id="546:2">若無記，彼由現行成就故成就。</s>
  </p>
  <p id="547">
    <s id="547:1">若已斷善者，所有善法由種子成就故成就。</s>
  </p>
  <p id="548">
    <s id="548:1">亦名不成就，</s>
    <s id="548:2">若非涅槃法一闡底迦，究竟成就雜染諸法。</s>
  </p>
  <p id="549">
    <s id="549:1">由闕解脫因亦名阿顛底迦，</s>
    <s id="549:2">以彼解脫得因必竟不成就故。</s>
  </p>
  <p id="550">
    <s id="550:1">_於成就善巧得何勝利？</s>
  </p>
  <p id="551">
    <s id="551:1">能善了知諸法增減。</s>
  </p>
  <p id="552">
    <s id="552:1">知增減故，</s>
    <s id="552:2">於世興衰離決定想，</s>
    <s id="552:3">乃至能斷若愛若恚。</s>
  </p>
</text>
