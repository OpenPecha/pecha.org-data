<?xml version='1.0' encoding='utf-8'?>
<text>
  <p id="1">
    <s id="1:1">三身讚</s>
  </p>
  <p id="2">
    <s id="2:1">梵語：Kāyatrayastotranāma</s>
  </p>
  <p id="3">
    <s id="3:1">藏譯：sku gsum la bstod pa zhes bya ba/</s>
  </p>
  <p id="4">
    <s id="4:1">漢譯：三身讚</s>
  </p>
  <p id="5">
    <s id="5:1">敬禮聖文殊師利童子。</s>
  </p>
  <p id="6">
    <s id="6:1">非一非多</s>
    <s id="6:2">普於自他 廣大圓滿 利益所依處</s>
  </p>
  <p id="7">
    <s id="7:1">既非實有 亦非無實</s>
    <s id="7:2">如空一味 其性難思議</s>
  </p>
  <p id="8">
    <s id="8:1">無染不變</s>
    <s id="8:2">寂無等等</s>
    <s id="8:3">周遍一切</s>
    <s id="8:4">離於諸戲論</s>
  </p>
  <p id="9">
    <s id="9:1">各別自證</s>
    <s id="9:2">諸佛法身</s>
    <s id="9:3">無可喻者 我今恭敬禮</s>
  </p>
  <p id="10">
    <s id="10:1">彼自圓滿</s>
    <s id="10:2">出過世間</s>
    <s id="10:3">不可思議</s>
    <s id="10:4">百善行妙果</s>
  </p>
  <p id="11">
    <s id="11:1">令諸具慧 生歡喜故</s>
    <s id="11:2">於眾會中 廣作種種說</s>
  </p>
  <p id="12">
    <s id="12:1">於此世間 常令正法 微妙音聲 普遍流布者</s>
  </p>
  <p id="13">
    <s id="13:1">受用圓滿 佛陀報身</s>
    <s id="13:2">住法王位 我今恭敬禮</s>
  </p>
  <p id="14">
    <s id="14:1">於諸眾生 為令成熟</s>
    <s id="14:2">如火熾燃 現身各各處</s>
  </p>
  <p id="15">
    <s id="15:1">或成正覺 或轉法輪 或極寂滅 種種普示顯</s>
  </p>
  <p id="16">
    <s id="16:1">以諸方便 而能趣入 眾多行相</s>
    <s id="16:2">遣除三有畏</s>
  </p>
  <p id="17">
    <s id="17:1">牟尼諸佛 大義化身 遍於十方 我今恭敬禮</s>
  </p>
  <p id="18">
    <s id="18:1">唯利眾生 常令成辦</s>
    <s id="18:2">廣大無量 福智之所生</s>
  </p>
  <p id="19">
    <s id="19:1">善逝諸佛 彼等三身</s>
    <s id="19:2">最極出過 心意語言道</s>
  </p>
  <p id="20">
    <s id="20:1">我今懷信 敬頂禮已</s>
    <s id="20:2">以所積集 善德菩提種</s>
  </p>
  <p id="21">
    <s id="21:1">願證三身</s>
    <s id="21:2">令彼等眾 決定無餘 咸趣菩提道</s>
  </p>
  <p id="22">
    <s id="22:1">阿闍梨聖龍樹所造三身讚</s>
  </p>
  <p id="23">
    <s id="23:1">印度和尚奎師那班智達、</s>
    <s id="23:2">譯師比丘楚臣嘉瓦（戒勝，納措譯師）翻譯並抉擇。</s>
  </p>
</text>
