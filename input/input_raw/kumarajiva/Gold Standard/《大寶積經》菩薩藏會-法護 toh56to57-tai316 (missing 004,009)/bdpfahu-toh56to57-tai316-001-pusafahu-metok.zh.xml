<?xml version='1.0' encoding='utf-8'?>
<text>
  <p id="1">
    <s id="1:1">No.316[No.310(12)]佛說大乘菩薩藏正法經卷第一西天譯經三藏朝散大夫試光祿卿傳梵大師賜紫沙門臣法護等奉詔譯長者賢護品第一之一</s>
    <s id="1:2">如是我聞：一時</s>
    <s id="1:3">世尊在舍衛國坐夏安居滿三月已，</s>
    <s id="1:4">出行訪其裁製成辦衣服之者，</s>
    <s id="1:5">與大苾芻眾千二百五十人俱，</s>
    <s id="1:6">并餘苾芻、</s>
    <s id="1:7">苾芻尼、</s>
    <s id="1:8">優婆塞、</s>
    <s id="1:9">優婆夷、</s>
    <s id="1:10">國王</s>
    <s id="1:11">大臣、</s>
    <s id="1:12">{及諸外道，}</s>
    <s id="1:13">沙門、</s>
    <s id="1:14">婆羅門、</s>
    <s id="1:15">長者</s>
    <s id="1:16">{}乃至天、</s>
    <s id="1:17">龍、</s>
    <s id="1:18">夜叉、</s>
    <s id="1:19">乾闥婆、</s>
    <s id="1:20">阿修羅、</s>
    <s id="1:21">迦樓羅、</s>
    <s id="1:22">緊那羅、</s>
    <s id="1:23">摩睺羅伽等，於佛世尊尊重恭信志誠供養——世尊受世供利與世福田——</s>
    <s id="1:24">所謂飲食衣服、</s>
    <s id="1:25">坐臥之具、</s>
    <s id="1:26">病緣醫藥</s>
    <s id="1:27">及餘廣多受用等物。</s>
  </p>
  <p id="2">
    <s id="2:1">以佛世尊名稱善譽殊勝高顯超出世間，如來、應供、正等正覺、明行足、</s>
    <s id="2:2">善逝、</s>
    <s id="2:3">世間解、</s>
    <s id="2:4">無上士、調御丈夫、</s>
    <s id="2:5">天人師、</s>
    <s id="2:6">佛、世尊十號具足。</s>
  </p>
  <p id="3">
    <s id="3:1">於天人阿修羅、沙門婆羅門、若魔若梵一切世間大眾之中，以自通力而證聖果， 隨所遊止宣說正法，</s>
    <s id="3:2">初善</s>
    <s id="3:3">中善</s>
    <s id="3:4">後善，</s>
    <s id="3:5">文義深遠純一無雜，</s>
    <s id="3:6">圓滿清白梵行之相。</s>
  </p>
  <p id="4">
    <s id="4:1">爾時世尊徐緩而至摩伽陀國，次第經行至王舍大城，</s>
    <s id="4:2">到已止於鷲峯山中。</s>
  </p>
  <p id="5">
    <s id="5:1">是時王舍城中有一長者其名賢護，</s>
    <s id="5:2">宿植善本，</s>
    <s id="5:3">於先佛所廣作佛事，</s>
    <s id="5:4">具大財富廣多主宰受用之物，</s>
    <s id="5:5">積以金銀財穀庫藏，</s>
    <s id="5:6">增集摩尼真珠硨磲、珊瑚吠瑠璃等，</s>
    <s id="5:7">及諸象馬牛羊、</s>
    <s id="5:8">奴婢侍從并營作人。</s>
  </p>
  <p id="6">
    <s id="6:1">時賢護長者聞沙門瞿曇從王宮出淨信出家，</s>
    <s id="6:2">與大苾芻眾千二百五十人俱，經遊摩伽陀國，</s>
    <s id="6:3">次第至於王舍大城，止其鷲峯山中。</s>
  </p>
  <p id="7">
    <s id="7:1">而彼沙門瞿曇，具足廣大色相功德，名稱善譽超出世間，成正覺果 如來、應供、正等正覺、明行足、</s>
    <s id="7:2">善逝、世間解、</s>
    <s id="7:3">{調御丈夫}</s>
    <s id="7:4">無上士、{}</s>
    <s id="7:5">天人師、</s>
    <s id="7:6">佛、世尊，</s>
    <s id="7:7">隨其所應宣說正法，</s>
    <s id="7:8">初善中善後善，</s>
    <s id="7:9">文義深遠純一無雜，</s>
    <s id="7:10">圓滿清白梵行之相。 長者即作是念：「我今宜應詣彼沙門瞿曇之所親近瞻禮。 彼佛、如來、應供、正等正覺，色相功德斯為甚善。」</s>
  </p>
  <p id="8">
    <s id="8:1">時賢護長者作是念已，即與五百長者俱，出王舍大城詣佛瞻禮。</s>
  </p>
  <p id="9">
    <s id="9:1">爾時世尊日初分時著衣持鉢，</s>
    <s id="9:2">與苾芻眾恭信圍繞，</s>
    <s id="9:3">｛｝而佛世尊威儀嚴肅履步調寂，清淨光明普照世間，進止屈伸端直清淨。</s>
  </p>
  <p id="10">
    <s id="10:1">｛入王舍大城次第乞食。｝</s>
  </p>
  <p id="11">
    <s id="11:1">時賢護等五百長者遙見世尊徐徐而來，威容相好清淨端嚴，</s>
    <s id="11:2">諸根調柔</s>
    <s id="11:3">意念寂靜，</s>
    <s id="11:4">勝善調伏如大龍王，</s>
    <s id="11:5">復類泉流清淨無染。</s>
  </p>
  <p id="12">
    <s id="12:1">有無數天人大眾導從圍繞，</s>
    <s id="12:2">身相巍巍猶紫金色，三十二相八十種好莊嚴具足。</s>
  </p>
  <p id="13">
    <s id="13:1">天雨眾花廣大殊妙，其所雨花周遍稠密，復有千俱胝葉七寶蓮花隨足而蹈。</s>
  </p>
  <p id="14">
    <s id="14:1">世尊具足無數百千威儀功德自遠而來。 時諸長者於其路左如是見已，於佛世尊深生淨信，</s>
    <s id="14:2">以清淨心前詣佛所。 到佛所已頭面禮足，</s>
    <s id="14:3">肅躬恭信住立佛前。</s>
  </p>
  <p id="15">
    <s id="15:1">時賢護等五百長者俱白佛言：</s>
    <s id="15:2">「世尊瞿曇於大眾中相好增勝！</s>
    <s id="15:3">世尊瞿曇於大眾中威德增勝！</s>
    <s id="15:4">世尊瞿曇於大眾中名稱增勝！</s>
    <s id="15:5">世尊瞿曇於大眾中光明增勝！</s>
    <s id="15:6">世尊瞿曇真金色相最上增勝！</s>
    <s id="15:7">世尊身相如古金仙！</s>
    <s id="15:8">世尊身相妙無等等！</s>
    <s id="15:9">世尊諸相具希有法！</s>
    <s id="15:10">世尊瞿曇一切世間無與等者！</s>
    <s id="15:11">我見世尊具足如是威相功德，以何緣故捨家出家？</s>
  </p>
  <p id="16">
    <s id="16:1">爾時賢護長者即以偈詞而伸讚歎：</s>
    <s id="16:2">｛名稱吉祥及威德，｝</s>
    <s id="16:3">「如我昔聞佛世尊，｛｝</s>
    <s id="16:4">最上妙相我今觀，殊勝光明具如是。</s>
  </p>
  <p id="17">
    <s id="17:1">清淨妙好真金相，金色高勝眾所觀，</s>
    <s id="17:2">｛如眾星中妙月現。｝</s>
    <s id="17:3">離塵無染處眾中，｛｝</s>
  </p>
  <p id="18">
    <s id="18:1">我昔歸命人中尊，</s>
    <s id="18:2">如須彌山極高勝，</s>
    <s id="18:3">猶天妙蓋頂相嚴，</s>
    <s id="18:4">周遍次第而普覆。</s>
  </p>
  <p id="19">
    <s id="19:1">頂骨首髮軟復滑，</s>
    <s id="19:2">同彼帝青妙色相，</s>
    <s id="19:3">｛右旋宛轉而柔軟，｝</s>
    <s id="19:4">頸相猶如孔雀王， ｛｝</s>
    <s id="19:5">額廣平正復潔白，</s>
    <s id="19:6">雙眉猶如帝釋弓，</s>
    <s id="19:7">｛如星中王善照曜，｝</s>
    <s id="19:8">眉間毫相淨復明， ｛｝</s>
    <s id="19:9">兩目善妙喜愛相，</s>
    <s id="19:10">覩者咸生歡悅意，</s>
    <s id="19:11">諦觀不起厭足心，</s>
    <s id="19:12">頂禮世尊清淨目。</s>
  </p>
  <p id="20">
    <s id="20:1">我覩人中尊鼻相，</s>
    <s id="20:2">隆高修直如金山，</s>
    <s id="20:3">唇如琥珀類頻婆，</s>
    <s id="20:4">清淨復如淨珠寶，</s>
    <s id="20:5">齒相明淨復潔白，</s>
    <s id="20:6">如乳如藕及如鴨，</s>
    <s id="20:7">堅牢清淨密復齊，</s>
    <s id="20:8">隨所動轉而善愛，</s>
    <s id="20:9">大小諸齒密不厚，</s>
    <s id="20:10">四牙鋒利而無垢，</s>
    <s id="20:11">猶如鵝王處鵝群，</s>
    <s id="20:12">光瑩清淨白中白。</s>
  </p>
  <p id="21">
    <s id="21:1">{}舌相淨妙而廣長，</s>
    <s id="21:2">赤優鉢羅及銅色，</s>
    <s id="21:3">{面如初日淨光照，}</s>
    <s id="21:4">遍覆面門悉清淨，</s>
    <s id="21:5">｛｝耳輪猶如師子王，具師子相善無畏，</s>
    <s id="21:6">｛我於天人梵世中，未嘗見佛妙相好。｝</s>
    <s id="21:7">我觀喉相具威德，善納眾味淨光明。</s>
  </p>
  <p id="22">
    <s id="22:1">正直頸項無曲邪，</s>
    <s id="22:2">常得味中之上味，</s>
    <s id="22:3">容儀敦肅而殊妙，</s>
    <s id="22:4">七處平滿世所聞。</s>
  </p>
  <p id="23">
    <s id="23:1">最勝吉祥人中尊，</s>
    <s id="23:2">如日光明現峯頂，</s>
    <s id="23:3">七處平滿其所謂，</s>
    <s id="23:4">二手足心及二肩，</s>
    <s id="23:5">一頸平滿七處同，</s>
    <s id="23:6">圓具清淨而明煥。</s>
  </p>
  <p id="24">
    <s id="24:1">雙臂修直復傭圓，</s>
    <s id="24:2">其猶龍王妙清淨，</s>
    <s id="24:3">無高無下二臂同，</s>
    <s id="24:4">雙垂二臂立過膝。</s>
  </p>
  <p id="25">
    <s id="25:1">上半身如師子王，</s>
    <s id="25:2">如尼拘陀身圓滿，</s>
    <s id="25:3">猶那羅延不壞身，</s>
    <s id="25:4">大力忍力皆具足。</s>
  </p>
  <p id="26">
    <s id="26:1">身毛上靡而柔軟，彼一一毛皆右旋，</s>
    <s id="26:2">｛譬彼蓮花不著水。｝</s>
    <s id="26:3">塵翳不染淨妙身，｛｝</s>
    <s id="26:4">｛猶如調善妙馬王，｝</s>
  </p>
  <p id="27">
    <s id="27:1">陰藏隱覆而復密，｛｝</s>
    <s id="27:2">雙髀其猶軟草同，</s>
    <s id="27:3">雙腨次第而安住。</s>
  </p>
  <p id="28">
    <s id="28:1">足跟平滿趺相稱，</s>
    <s id="28:2">手足皆具網鞔相，</s>
    <s id="28:3">｛手足數周二十指。｝</s>
    <s id="28:4">復如鵝王指纖長，｛｝ 手指纖長赤銅甲，</s>
    <s id="28:5">諸指柔毛而下覆， 足下圓具千輻輪，</s>
    <s id="28:6">踝骨不麁而不現。</s>
  </p>
  <p id="29">
    <s id="29:1">履步平滿無高下，</s>
    <s id="29:2">行時離地及四指，</s>
    <s id="29:3">世間最勝妙相圓，</s>
    <s id="29:4">按地寶蓮隨足蹈。</s>
  </p>
  <p id="30">
    <s id="30:1">世尊行步大無畏，</s>
    <s id="30:2">如師子王無高下，不遲不速處中平，</s>
    <s id="30:3">遊戲自在無恐畏。</s>
  </p>
  <p id="31">
    <s id="31:1">諸天雨眾微妙花，空中競奏妙音樂，非人供養啟恭虔，</s>
    <s id="31:2">此佛神通希有相。</s>
  </p>
  <p id="32">
    <s id="32:1">色相超越毘沙門，</s>
    <s id="32:2">威光勝踰百千日，</s>
    <s id="32:3">天人魔梵諸眾中，</s>
    <s id="32:4">悉無如是勝功德。</s>
  </p>
  <p id="33">
    <s id="33:1">｛｝佛具最上神通力，復見何等功德門，故佛出家成聖果？」</s>
    <s id="33:2">｛今我內心起疑念，｝</s>
  </p>
  <p id="34">
    <s id="34:1">爾時世尊告賢護等諸長者言：</s>
    <s id="34:2">「諸長者！我見十種諸嬈亂法世間合集，斯苦甚大。</s>
  </p>
  <p id="35">
    <s id="35:1">何等為十？</s>
  </p>
  <p id="36">
    <s id="36:1">一者生為嬈亂，</s>
    <s id="36:2">二者老為嬈亂，</s>
    <s id="36:3">三者病為嬈亂，</s>
    <s id="36:4">四者死為嬈亂，</s>
    <s id="36:5">五者憂為嬈亂，</s>
    <s id="36:6">六者悲為嬈亂，</s>
    <s id="36:7">七者苦為嬈亂，</s>
    <s id="36:8">八者煩惱為嬈亂，</s>
    <s id="36:9">九者愁歎為嬈亂，</s>
    <s id="36:10">十者輪迴為嬈亂。</s>
  </p>
  <p id="37">
    <s id="37:1">如是十種諸嬈亂法世間合集，我見是已，</s>
    <s id="37:2">是故我乃淨信出家，趣證阿耨多羅三藐三菩提果。</s>
  </p>
  <p id="38">
    <s id="38:1">爾時世尊欲重宣此義而說偈言：</s>
    <s id="38:2">「諸愚夫異生，輪迴網羈絆，</s>
    <s id="38:3">生嬈亂愁歎，</s>
    <s id="38:4">老病旋逼逐，</s>
    <s id="38:5">憂悲故苦惱，</s>
    <s id="38:6">死法來吞食；</s>
    <s id="38:7">若救度出離，解脫三有網。</s>
  </p>
  <p id="39">
    <s id="39:1">「復次長者！瞋之一法互相損害世間合集，斯苦甚大。 損害有十。</s>
  </p>
  <p id="40">
    <s id="40:1">何等為十？</s>
  </p>
  <p id="41">
    <s id="41:1">一者以我心故，過去已作諸損害事。</s>
  </p>
  <p id="42">
    <s id="42:1">二者生起思念，現在今作諸損害事。</s>
  </p>
  <p id="43">
    <s id="43:1">三者生起思念，未來當作諸損害事。</s>
  </p>
  <p id="44">
    <s id="44:1">四者我所愛者生起思念，而不已作諸損害事。</s>
  </p>
  <p id="45">
    <s id="45:1">五者我所愛者生起思念，而不今作諸損害事。</s>
  </p>
  <p id="46">
    <s id="46:1">六者我所愛者生起思念，而不當作諸損害事。</s>
  </p>
  <p id="47">
    <s id="47:1">七者非我愛者生起思念，過去已作諸損害事。</s>
  </p>
  <p id="48">
    <s id="48:1">八者非我愛者生起思念，現在今作諸損害事。</s>
  </p>
  <p id="49">
    <s id="49:1">九者非我愛者生起思念，未來當作諸損害事。</s>
  </p>
  <p id="50">
    <s id="50:1">十者生起思念，作無義利損害過失。</s>
  </p>
  <p id="51">
    <s id="51:1">如是十種諸損害事世間合集，我見是已，為令離彼諸損害故，是故我乃淨信出家， 趣證阿耨多羅三藐三菩提果。</s>
  </p>
  <p id="52">
    <s id="52:1">爾時世尊重說偈言：</s>
    <s id="52:2">「眾生瞋最大，</s>
    <s id="52:3">各各互相害，</s>
    <s id="52:4">已現當損害，成十損害事。</s>
  </p>
  <p id="53">
    <s id="53:1">愛者不生害，已作及當作，現作亦復然，</s>
    <s id="53:2">不成損害法，於我非友愛，作諸損害事，已現當亦然，</s>
    <s id="53:3">生損害罪業，并無義過失，十損害纏縛。</s>
  </p>
  <p id="54">
    <s id="54:1">我見損害法，乃淨信出家。</s>
  </p>
  <p id="55">
    <s id="55:1">「復次長者！種種見中諸險惡見世間合集，斯苦甚大。 險惡見者有其十種。</s>
  </p>
  <p id="56">
    <s id="56:1">何等為十？</s>
  </p>
  <p id="57">
    <s id="57:1">一者於我見中起險惡見，</s>
    <s id="57:2">二者眾生見中起險惡見，</s>
    <s id="57:3">三者壽者見中起險惡見，</s>
    <s id="57:4">四者於人見中起險惡見，</s>
    <s id="57:5">五者於斷見中起險惡見，</s>
    <s id="57:6">六者於常見中起險惡見，</s>
    <s id="57:7">七者無作見中起險惡見，</s>
    <s id="57:8">八者無因見中起險惡見，</s>
    <s id="57:9">九者不平等見中起險惡見，</s>
    <s id="57:10">十者於邪見中起險惡見。</s>
  </p>
  <p id="58">
    <s id="58:1">如是十種諸險惡見，我見是已，為欲普令破諸見故，是故我乃淨信出家，趣證阿耨多羅三藐三菩提果。</s>
  </p>
  <p id="59">
    <s id="59:1">爾時世尊重說偈言：</s>
    <s id="59:2">「{}諸愚夫異生，</s>
    <s id="59:3">我人眾生見，</s>
    <s id="59:4">壽者見亦然，{}</s>
    <s id="59:5">險惡見所覆。</s>
  </p>
  <p id="60">
    <s id="60:1">斷常及無作，</s>
    <s id="60:2">邪無因不平，</s>
    <s id="60:3">令安立正見，</s>
    <s id="60:4">是故我出家。</s>
  </p>
  <p id="61">
    <s id="61:1">我於阿僧祇，那庾多百千，俱胝劫數中，為眾生利樂。</s>
  </p>
  <p id="62">
    <s id="62:1">「復次長者！有大病箭世間合集，斯苦甚大。 大病箭者有其十種。</s>
  </p>
  <p id="63">
    <s id="63:1">何等為十？</s>
  </p>
  <p id="64">
    <s id="64:1">一者愛箭，</s>
    <s id="64:2">二者無明箭，</s>
    <s id="64:3">三者欲箭，</s>
    <s id="64:4">四者貪箭，</s>
    <s id="64:5">五者瞋箭，</s>
    <s id="64:6">六者癡箭，</s>
    <s id="64:7">七者慢箭，</s>
    <s id="64:8">八者見箭，</s>
    <s id="64:9">九者成箭，</s>
    <s id="64:10">十者壞箭。</s>
  </p>
  <p id="65">
    <s id="65:1">如是十種諸大病箭，我欲普令悉得拔除，是故我乃淨信出家，趣證阿耨多羅三藐三菩提果。」</s>
  </p>
  <p id="66">
    <s id="66:1">爾時世尊重說偈言：</s>
    <s id="66:2">「愛箭故貪積，無智故暗冥，</s>
    <s id="66:3">無明癡暗覆，旋趣於他蘊；</s>
    <s id="66:4">欲箭隨射激，貪箭故吞食，</s>
    <s id="66:5">瞋箭起昏迷，</s>
    <s id="66:6">癡箭都所覆；｛｝</s>
    <s id="66:7">慢成壞亦然，</s>
    <s id="66:8">｛見箭起違背，｝</s>
    <s id="66:9">諸愚夫異生，</s>
    <s id="66:10">乃互相毀呰。</s>
  </p>
  <p id="67">
    <s id="67:1">此妄此真實，</s>
    <s id="67:2">互相興違諍，</s>
    <s id="67:3">破世間病箭，唯佛無生法。 世間諸眾生，常為箭所射，為救護拔除，悉令離諸苦。</s>
  </p>
  <p id="68">
    <s id="68:1">佛說大乘菩薩藏正法經卷第一佛說大乘菩薩藏正法經卷第二西天譯經三藏朝散大夫試光祿卿傳梵大師賜紫沙門臣法護等奉詔譯長者賢護品第一之二</s>
    <s id="68:2">「復次長者！愛等諸法建立根本世間合集，斯苦甚大。 愛根本法有其十種。</s>
  </p>
  <p id="69">
    <s id="69:1">何等為十？</s>
  </p>
  <p id="70">
    <s id="70:1">一者以愛緣故而起追求，</s>
    <s id="70:2">二者追求緣故乃生貪著，</s>
    <s id="70:3">三者以貪緣故而興我見，</s>
    <s id="70:4">四者我見緣故計為決定，</s>
    <s id="70:5">五者決定緣故乃生欲貪，</s>
    <s id="70:6">六者欲貪緣故即起計著，</s>
    <s id="70:7">七者計著緣故而生慳悋，</s>
    <s id="70:8">八者慳悋緣故而為執取，</s>
    <s id="70:9">九者執取緣故即不防護，</s>
    <s id="70:10">十者不防護緣而生眾苦，</s>
    <s id="70:11">以不護故執持刀杖鬪戰諍訟，</s>
    <s id="70:12">由此因故興兩舌等多種罪業不善之法。</s>
  </p>
  <p id="71">
    <s id="71:1">如是十種愛根本法世間合集，我見是已，</s>
    <s id="71:2">欲令安立無根本法，是故我乃淨信出家，趣證阿耨多羅三藐三菩提果。」</s>
  </p>
  <p id="72">
    <s id="72:1">爾時世尊重說偈言：</s>
    <s id="72:2">「眾生愛所吞，</s>
    <s id="72:3">於此彼追求，</s>
    <s id="72:4">得利貪我見，</s>
    <s id="72:5">所受為決定。</s>
  </p>
  <p id="73">
    <s id="73:1">此事我當作，</s>
    <s id="73:2">乃欲貪增長，</s>
    <s id="73:3">欲貪增長已，</s>
    <s id="73:4">計著生慳悋。</s>
  </p>
  <p id="74">
    <s id="74:1">世間慳過失，</s>
    <s id="74:2">堅固而執著，</s>
    <s id="74:3">以執故不護，</s>
    <s id="74:4">起罪咎相續。</s>
  </p>
  <p id="75">
    <s id="75:1">愚者以不護，</s>
    <s id="75:2">執刀杖損害，</s>
    <s id="75:3">廣作諸罪業，</s>
    <s id="75:4">其後苦增長。</s>
  </p>
  <p id="76">
    <s id="76:1">愛緣增長已，</s>
    <s id="76:2">乃生於眾苦，</s>
    <s id="76:3">我證勝菩提，令住無根本。</s>
  </p>
  <p id="77">
    <s id="77:1">「復次長者！邪定聚法世間合集，斯苦甚大。邪法有十。</s>
  </p>
  <p id="78">
    <s id="78:1">何等為十？</s>
  </p>
  <p id="79">
    <s id="79:1">一者邪見，</s>
    <s id="79:2">二者邪思惟，</s>
    <s id="79:3">三者邪語，</s>
    <s id="79:4">四者邪業，</s>
    <s id="79:5">五者邪命，</s>
    <s id="79:6">六者邪勤，</s>
    <s id="79:7">七者邪念，</s>
    <s id="79:8">八者邪定，</s>
    <s id="79:9">九者邪解脫，</s>
    <s id="79:10">十者邪智。</s>
  </p>
  <p id="80">
    <s id="80:1">如是十種邪定聚法世間合集，斯苦甚大，我見是已，</s>
    <s id="80:2">普令超越一切邪法，是故我乃淨信出家，趣證阿耨多羅三藐三菩提果。</s>
  </p>
  <p id="81">
    <s id="81:1">爾時世尊重說偈言：</s>
    <s id="81:2">「邪見所含藏，</s>
    <s id="81:3">邪思惟境界，</s>
    <s id="81:4">談說邪語言，</s>
    <s id="81:5">起作諸邪業。</s>
  </p>
  <p id="82">
    <s id="82:1">邪命及邪勤，</s>
    <s id="82:2">邪念與邪定，</s>
    <s id="82:3">起彼邪解脫，</s>
    <s id="82:4">一向生邪智。</s>
  </p>
  <p id="83">
    <s id="83:1">此諸邪定聚，</s>
    <s id="83:2">諸愚者安立，</s>
    <s id="83:3">令翻邪入正，</s>
    <s id="83:4">是故我出家。</s>
  </p>
  <p id="84">
    <s id="84:1">「復次長者！惡道深險世間合集，斯苦甚大，漸向惡趣、增長惡趣、廣開惡趣，謂不善業有其十種。</s>
  </p>
  <p id="85">
    <s id="85:1">何等為十？</s>
  </p>
  <p id="86">
    <s id="86:1">一者殺生，</s>
    <s id="86:2">二者偷盜，</s>
    <s id="86:3">三者邪染，</s>
    <s id="86:4">四者妄言，</s>
    <s id="86:5">五者綺語，</s>
    <s id="86:6">六者兩舌，</s>
    <s id="86:7">七者惡口，</s>
    <s id="86:8">八者貪，</s>
    <s id="86:9">九者瞋，</s>
    <s id="86:10">十者邪見。</s>
  </p>
  <p id="87">
    <s id="87:1">如是十種不善業道，漸向惡趣、增長惡趣、廣開惡趣，我見是已，</s>
    <s id="87:2">為令出離諸險惡道，是故我乃淨信出家，趣證阿耨多羅三藐三菩提果。</s>
  </p>
  <p id="88">
    <s id="88:1">爾時世尊重說偈言：</s>
    <s id="88:2">「眾生起殺命，</s>
    <s id="88:3">侵取他財物，</s>
    <s id="88:4">欲邪行遍行，</s>
    <s id="88:5">速墮於地獄。</s>
  </p>
  <p id="89">
    <s id="89:1">兩舌及惡口，</s>
    <s id="89:2">妄言無決定，</s>
    <s id="89:3">愚者綺飾語，</s>
    <s id="89:4">異生煩惱縛。</s>
  </p>
  <p id="90">
    <s id="90:1">貪心樂他富，</s>
    <s id="90:2">瞋起諸過失，</s>
    <s id="90:3">邪見破壞多，</s>
    <s id="90:4">當墮於惡趣。</s>
  </p>
  <p id="91">
    <s id="91:1">身有三種罪，</s>
    <s id="91:2">語四種應知，</s>
    <s id="91:3">意三罪亦然，</s>
    <s id="91:4">作者墮惡趣。</s>
  </p>
  <p id="92">
    <s id="92:1">若造諸罪者，</s>
    <s id="92:2">定墮於惡趣，</s>
    <s id="92:3">{必不墮惡趣。}</s>
    <s id="92:4">若離此三罪，{}</s>
  </p>
  <p id="93">
    <s id="93:1">「復次長者！煩惱隨煩惱諸雜染垢世間合集，斯苦甚大。 雜染有十。</s>
  </p>
  <p id="94">
    <s id="94:1">何等為十？</s>
  </p>
  <p id="95">
    <s id="95:1">一者慳悋垢雜染，</s>
    <s id="95:2">二者毀戒垢雜染，</s>
    <s id="95:3">三者瞋恚垢雜染，</s>
    <s id="95:4">四者懈怠垢雜染，</s>
    <s id="95:5">五者散亂垢雜染，</s>
    <s id="95:6">六者惡慧垢雜染，</s>
    <s id="95:7">七者無聞垢雜染，</s>
    <s id="95:8">八者疑惑垢雜染，</s>
    <s id="95:9">九者無信解垢雜染，</s>
    <s id="95:10">十者不尊重垢雜染。</s>
  </p>
  <p id="96">
    <s id="96:1">如是十種諸雜染法世間合集，我見是已，</s>
    <s id="96:2">普令安住無雜染法，是故我乃淨信出家，趣證阿耨多羅三藐三菩提果。」</s>
  </p>
  <p id="97">
    <s id="97:1">爾時世尊重說偈言：</s>
    <s id="97:2">「世間相續法，</s>
    <s id="97:3">十雜染逼迫，</s>
    <s id="97:4">著有為雜染，</s>
    <s id="97:5">暫時無疲懈。</s>
  </p>
  <p id="98">
    <s id="98:1">諸愚夫異生，</s>
    <s id="98:2">慳垢所染污，</s>
    <s id="98:3">戒學攝眾生， 破壞而不具。</s>
  </p>
  <p id="99">
    <s id="99:1">愚者背忍辱，</s>
    <s id="99:2">懈怠劣精進，</s>
    <s id="99:3">不能安定心，</s>
    <s id="99:4">惡慧而癡鈍。</s>
  </p>
  <p id="100">
    <s id="100:1">父母及尊長，</s>
    <s id="100:2">師尊皆遠離，</s>
    <s id="100:3">不見世光明，</s>
    <s id="100:4">惡慧起疑念。</s>
  </p>
  <p id="101">
    <s id="101:1">佛說甚深法， 而生於毀謗，</s>
    <s id="101:2">癡暗法所覆，</s>
    <s id="101:3">聖法不尊重。</s>
  </p>
  <p id="102">
    <s id="102:1">見雜染法已，</s>
    <s id="102:2">不著於有為，</s>
    <s id="102:3">無為無染污，</s>
    <s id="102:4">令眾生寂滅。</s>
  </p>
  <p id="103">
    <s id="103:1">「復次長者！生死怖畏世間合集，斯苦甚大。 此有十種。 何等為十？ 一者慳之與嫉覆蓋成結斯苦甚大，</s>
    <s id="103:2">二者無明分法常所縈纏斯苦甚大，</s>
    <s id="103:3">三者欲海汎溢斯苦甚大，</s>
    <s id="103:4">四者欲中艱苦支節摧壞斯苦甚大，</s>
    <s id="103:5">五者親愛纏縛欲箭所射斯苦甚大，</s>
    <s id="103:6">六者忿恨煙塵蓬[火*孛]充塞發明熾焰斯苦甚大，</s>
    <s id="103:7">七者貪火燒然斯苦甚大，</s>
    <s id="103:8">八者瞋毒隱覆斯苦甚大，</s>
    <s id="103:9">九者癡障如刺斯苦甚大，</s>
    <s id="103:10">十者生死曠野險難怖畏纏縛隨逐斯苦甚大。</s>
  </p>
  <p id="104">
    <s id="104:1">我見如是十種法已，欲令除斷，是故我乃淨信出家，</s>
    <s id="104:2">趣證阿耨多羅三藐三菩提果。」</s>
  </p>
  <p id="105">
    <s id="105:1">爾時世尊總以前義重說偈言：</s>
    <s id="105:2">「生及壯年老吞食，</s>
    <s id="105:3">色相壞為非色相，</s>
    <s id="105:4">無念無慧損減門，此法能壞世間相。</s>
  </p>
  <p id="106">
    <s id="106:1">病能吞食於色力，</s>
    <s id="106:2">勢分精進悉摧毀，</s>
    <s id="106:3">而復損減於諸根，</s>
    <s id="106:4">負劣力而無依怙。</s>
  </p>
  <p id="107">
    <s id="107:1">死怖其猶羅剎吼，</s>
    <s id="107:2">常時隨逐群生類，</s>
    <s id="107:3">時來命盡無愛心，壞滅世間諸壽命。</s>
  </p>
  <p id="108">
    <s id="108:1">老病死法極猛惡，</s>
    <s id="108:2">嬈亂世間諸眾生，</s>
    <s id="108:3">不老不死安樂門，</s>
    <s id="108:4">我出家為勤求故。</s>
  </p>
  <p id="109">
    <s id="109:1">三火燒然於世間，</s>
    <s id="109:2">不見世間救護者，</s>
    <s id="109:3">我起救護世間心，</s>
    <s id="109:4">願灑甘雨息諸火。</s>
  </p>
  <p id="110">
    <s id="110:1">世間正道皆破壞，</s>
    <s id="110:2">無目昏冥復癡暗，</s>
    <s id="110:3">願開淨目施眾生，</s>
    <s id="110:4">出家顯示於正道。</s>
  </p>
  <p id="111">
    <s id="111:1">{乃為諸障所障覆，}</s>
    <s id="111:2">眾生疑惑心所起，{}</s>
    <s id="111:3">我願當除惡作心，</s>
    <s id="111:4">故出家已宣正法。</s>
  </p>
  <p id="112">
    <s id="112:1">眾生互相起違背，</s>
    <s id="112:2">伺求過失而斷壞，</s>
    <s id="112:3">｛普願眾生息瞋恚。｝</s>
    <s id="112:4">故我出家利世間，{}</s>
  </p>
  <p id="113">
    <s id="113:1">世間父母極親愛，</s>
    <s id="113:2">眾生慢心不尊重，</s>
    <s id="113:3">欲令摧折我慢幢，</s>
    <s id="113:4">是故出家為救護。</s>
  </p>
  <p id="114">
    <s id="114:1">我見眾生貪所覆，</s>
    <s id="114:2">由財物緣致墜墮，</s>
    <s id="114:3">若能獲得七聖財，</s>
    <s id="114:4">當令世間離貧苦。</s>
  </p>
  <p id="115">
    <s id="115:1">眾生互相起違害，</s>
    <s id="115:2">｛｝決定破壞於自身</s>
    <s id="115:3">｛以無義利已資養，｝</s>
    <s id="115:4">是故我令離三有。</s>
  </p>
  <p id="116">
    <s id="116:1">愚人不了於義利，</s>
    <s id="116:2">如是遍滿三界中，</s>
    <s id="116:3">｛｝當示世間正義法。</s>
    <s id="116:4">｛我欲利益故出家，｝</s>
  </p>
  <p id="117">
    <s id="117:1">眾生耽湎於地獄，</s>
    <s id="117:2">｛｝種種惡毒廣無邊，</s>
    <s id="117:3">｛我見極受諸苦惱，｝</s>
    <s id="117:4">我出家故令解脫。</s>
  </p>
  <p id="118">
    <s id="118:1">眾生互相起殺害，</s>
    <s id="118:2">旋復畜生諸趣中，</s>
    <s id="118:3">{}無依眾生作依怙。</s>
    <s id="118:4">{起悲願故我出家，}</s>
  </p>
  <p id="119">
    <s id="119:1">我見餓鬼趣眾生，</s>
    <s id="119:2">極受饑渴諸苦惱，</s>
    <s id="119:3">我證無上大菩提，</s>
    <s id="119:4">普施最上甘露食。</s>
  </p>
  <p id="120">
    <s id="120:1">人中追求為大苦，</s>
    <s id="120:2">天中謝滅苦極增，</s>
    <s id="120:3">了知三界諸苦深，</s>
    <s id="120:4">故我出家為救拔。</s>
  </p>
  <p id="121">
    <s id="121:1">世間有諸無慚者，</s>
    <s id="121:2">為欲迷亂惡眾生，</s>
    <s id="121:3">不擇眷屬及尊親，</s>
    <s id="121:4">欲染吞食猶猪犬。</s>
  </p>
  <p id="122">
    <s id="122:1">著欲繫屬於女人，我見眾生為所縛， 起無義利憍醉心，故我出家為救護。</s>
  </p>
  <p id="123">
    <s id="123:1">眾生破壞不自在，恐怖至死不解脫， 我出家已得菩提，普令覺悟皆自在。</s>
  </p>
  <p id="124">
    <s id="124:1">白衣舍中無義利，我見百千種過失，</s>
    <s id="124:2">我今轉此諸地方，皆令出離生死際。」</s>
  </p>
  <p id="125">
    <s id="125:1">爾時賢護等五百長者聞佛所說，發希有心，咸作是言：</s>
    <s id="125:2">「佛菩提者斯為廣大，我等方知佛為真覺。」</s>
  </p>
  <p id="126">
    <s id="126:1">時諸長者異口同音而說偈言：</s>
    <s id="126:2">「我等五百諸長者，</s>
    <s id="126:3">以老怖故來投佛，</s>
    <s id="126:4">願說無上勝法門，</s>
    <s id="126:5">出離老死苦邊際。</s>
  </p>
  <p id="127">
    <s id="127:1">世尊圓淨相清淨，</s>
    <s id="127:2">已離三有得解脫，</s>
    <s id="127:3">救度三有成壞門，</s>
    <s id="127:4">離三有舍令自在。</s>
  </p>
  <p id="128">
    <s id="128:1">離貪解脫無所畏，</s>
    <s id="128:2">離塵無垢清淨心，</s>
    <s id="128:3">無上善調大導師，</s>
    <s id="128:4">開明無上甘露法。</s>
  </p>
  <p id="129">
    <s id="129:1">無上丈夫住勝相，</s>
    <s id="129:2">天人世間無與等，</s>
    <s id="129:3">無等等者世間尊，</s>
    <s id="129:4">演上中上大悲法。</s>
  </p>
  <p id="130">
    <s id="130:1">盡諸過失三垢斷，</s>
    <s id="130:2">具清淨目離昏冥，</s>
    <s id="130:3">塵暗癡網悉蠲除，</s>
    <s id="130:4">宣說無邊離塵法。</s>
  </p>
  <p id="131">
    <s id="131:1">悲愍世間無依怙，</s>
    <s id="131:2">三有流中為提拔，</s>
    <s id="131:3">悲心中起大慈心，</s>
    <s id="131:4">速令出離善安住。</s>
  </p>
  <p id="132">
    <s id="132:1">憍慢癡惡生死海，</s>
    <s id="132:2">病苦違害如潮流，</s>
    <s id="132:3">無救沈溺諸眾生，</s>
    <s id="132:4">佛悲愍故為救度。</s>
  </p>
  <p id="133">
    <s id="133:1">佛身清淨如金山，</s>
    <s id="133:2">圓具百種勝威光，</s>
    <s id="133:3">甘美最上大梵音，</s>
    <s id="133:4">妙寶語言宣勝法。</s>
  </p>
  <p id="134">
    <s id="134:1">諸法自性皆清淨，</s>
    <s id="134:2">本來明亮淨亦然，</s>
    <s id="134:3">無作作受亦不亡，</s>
    <s id="134:4">為無聞者善開示。</s>
  </p>
  <p id="135">
    <s id="135:1">無邊名稱所行善，</s>
    <s id="135:2">十力無畏自然智，</s>
    <s id="135:3">意等虛空智無邊，</s>
    <s id="135:4">善說沙門誓願法。」</s>
  </p>
  <p id="136">
    <s id="136:1">爾時世尊即起是念： 「此五百長者善根成熟，我今應當隨其所宜為說正法，令此地方轉白衣舍成出家相， 盡諸有漏作證邊際。」</s>
  </p>
  <p id="137">
    <s id="137:1">爾時世尊即於空中加趺而坐。</s>
  </p>
  <p id="138">
    <s id="138:1">是時五百長者於佛世尊深生愛樂淨信尊重，種種施作善妙親近。</s>
  </p>
  <p id="139">
    <s id="139:1">爾時世尊告五百長者言：</s>
    <s id="139:2">「汝諸長者！世間所有生、老、病、死、憂、悲、苦、惱、愁歎、輪迴，如是十種諸嬈亂法，汝等各欲求解脫邪？</s>
  </p>
  <p id="140">
    <s id="140:1">「又復世間已作現作及彼當作愛非愛中起無義利，如是十種諸損害事，汝等各欲求解脫邪？</s>
  </p>
  <p id="141">
    <s id="141:1">「又復世間種種見中諸險惡見，所謂我、人、眾生、壽者、斷、常、無作、無因、不平及彼邪見，如是十種諸險惡見，汝等各欲求解脫邪？</s>
  </p>
  <p id="142">
    <s id="142:1">「又復世間十大病箭，所謂愛、無明、欲、貪、瞋、癡、慢、見及成、壞，如是十種諸大病箭，汝等各欲求解脫邪？</s>
  </p>
  <p id="143">
    <s id="143:1">「又復世間愛根本法，所謂愛故追求，追求故貪，貪故我見，我見故決定，決定故欲貪，欲貪故計著，計著故慳悋，慳悋故執取，執取故不防護，不防護故生苦，如是十種愛根本法，汝等各欲求解脫邪？</s>
  </p>
  <p id="144">
    <s id="144:1">「又復世間邪定聚法，所謂邪見、邪思惟、邪語、邪業、邪命、邪勤、邪念、邪定、邪解脫、邪智，如是十種邪定聚法，汝等各欲求解脫邪？</s>
  </p>
  <p id="145">
    <s id="145:1">佛說大乘菩薩藏正法經卷第二佛說大乘菩薩藏正法經卷第三西天譯經三藏朝散大夫試光祿卿傳梵大師賜紫沙門臣法護等奉詔譯長者賢護品第一之三</s>
    <s id="145:2">「復次長者！又復世間十不善業，所謂殺生、偷盜、邪染、妄言、綺語、兩舌、惡口、貪、瞋、邪見，如是十種不善業道，汝等各欲求解脫邪？</s>
  </p>
  <p id="146">
    <s id="146:1">又復世間十雜染法，所謂慳悋雜染、毀戒雜染、瞋恚雜染、懈怠雜染、散亂雜染、惡慧雜染、無聞雜染、疑惑雜染、無信解雜染、不尊重雜染，如是十種雜染之法，汝等各欲求解脫邪？</s>
  </p>
  <p id="147">
    <s id="147:1">又復世間有其十種生死怖畏，所謂慳嫉覆蓋、無明縈纏、欲海汎溢、欲中艱苦、欲箭所射、忿恨煙塞、貪火燒然、瞋毒隱覆、癡障如刺、生死曠野險難怖畏，如是十種生死怖畏，汝等各欲求解脫邪？</s>
  </p>
  <p id="148">
    <s id="148:1">爾時五百長者異口同音前白佛言：</s>
    <s id="148:2">「世尊！我等各欲解脫十種嬈亂之法，總略而言，乃至十種生死怖畏彼彼十法，我等各欲悉求解脫。</s>
  </p>
  <p id="149">
    <s id="149:1">爾時世尊告五百長者言：</s>
    <s id="149:2">「汝等各欲求解脫者，而彼解脫從何所求？</s>
  </p>
  <p id="150">
    <s id="150:1">諸長者！眼不欲解脫。</s>
  </p>
  <p id="151">
    <s id="151:1">何以故？</s>
  </p>
  <p id="152">
    <s id="152:1">眼本無轉亦復無作，</s>
    <s id="152:2">眼無所思亦無了知，</s>
    <s id="152:3">是故應知，眼本不從我之建立。</s>
  </p>
  <p id="153">
    <s id="153:1">諸長者！耳鼻舌身意不欲解脫。</s>
  </p>
  <p id="154">
    <s id="154:1">何以故？</s>
  </p>
  <p id="155">
    <s id="155:1">耳鼻舌身意本無轉亦復無作，</s>
    <s id="155:2">意無所思亦無了知，</s>
    <s id="155:3">是故應知，意本不從我之建立。</s>
  </p>
  <p id="156">
    <s id="156:1">諸長者！色不欲解脫。</s>
  </p>
  <p id="157">
    <s id="157:1">何以故？</s>
  </p>
  <p id="158">
    <s id="158:1">色無所轉亦復無作，</s>
    <s id="158:2">色無所思亦無了知，</s>
    <s id="158:3">是故應知，色本不從我之建立。</s>
  </p>
  <p id="159">
    <s id="159:1">聲香味觸法不欲解脫。</s>
  </p>
  <p id="160">
    <s id="160:1">何以故？</s>
  </p>
  <p id="161">
    <s id="161:1">法無所轉亦復無作，</s>
    <s id="161:2">法無所思亦無了知，</s>
    <s id="161:3">是故應知，法本不從我之建立。</s>
  </p>
  <p id="162">
    <s id="162:1">「又復長者！色蘊不欲解脫。</s>
  </p>
  <p id="163">
    <s id="163:1">何以故？</s>
  </p>
  <p id="164">
    <s id="164:1">色蘊無轉亦復無作，</s>
    <s id="164:2">色蘊無思亦無了知，</s>
    <s id="164:3">是故應知，色蘊不從我之建立。</s>
  </p>
  <p id="165">
    <s id="165:1">受蘊想蘊行蘊識蘊不欲解脫。</s>
  </p>
  <p id="166">
    <s id="166:1">何以故？</s>
  </p>
  <p id="167">
    <s id="167:1">識蘊無轉亦復無作，</s>
    <s id="167:2">識蘊無思亦無了知，</s>
    <s id="167:3">是故應知，識蘊不從我之建立。</s>
  </p>
  <p id="168">
    <s id="168:1">「又復長者！地界不欲解脫。</s>
  </p>
  <p id="169">
    <s id="169:1">何以故？</s>
  </p>
  <p id="170">
    <s id="170:1">地界無轉亦復無作，</s>
    <s id="170:2">地界無思亦無了知，</s>
    <s id="170:3">是故應知，地界不從我之建立。</s>
  </p>
  <p id="171">
    <s id="171:1">水火風空識界不欲解脫。</s>
  </p>
  <p id="172">
    <s id="172:1">何以故？</s>
  </p>
  <p id="173">
    <s id="173:1">識界無轉亦無所作，</s>
    <s id="173:2">識界無思亦無了知，</s>
    <s id="173:3">是故應知，識界不從我之建立。</s>
  </p>
  <p id="174">
    <s id="174:1">「諸長者！當知一切法皆從虛妄分別所起，</s>
    <s id="174:2">繫屬於緣，無力劣弱，從緣而轉。</s>
  </p>
  <p id="175">
    <s id="175:1">若有緣法，而彼諸法即可施設；</s>
    <s id="175:2">緣法若無，諸法亦復無所施設。</s>
  </p>
  <p id="176">
    <s id="176:1">然於一切法所施設中，</s>
    <s id="176:2">無有少法而可了知，亦無少法若生若滅、若起若盡，復無別法為斷為常。</s>
  </p>
  <p id="177">
    <s id="177:1">汝諸長者！以是緣故，應如是知，彼一切法皆從虛妄分別所起，</s>
    <s id="177:2">繫屬於緣，</s>
    <s id="177:3">無力劣弱，</s>
    <s id="177:4">從緣而轉。</s>
  </p>
  <p id="178">
    <s id="178:1">若有緣故，而彼諸法即可施設；</s>
    <s id="178:2">緣法若無，諸法亦復無所施設。</s>
  </p>
  <p id="179">
    <s id="179:1">然於一切法所施設中，</s>
    <s id="179:2">亦無少法而可了知，亦無少法若生若滅、若起若盡，復無別法為斷為常。</s>
  </p>
  <p id="180">
    <s id="180:1">汝等當知，若有虛妄分別、</s>
    <s id="180:2">不如理作意，即可施設；</s>
    <s id="180:3">若無虛妄分別、不如理作意、無所施設。</s>
  </p>
  <p id="181">
    <s id="181:1">若有不如理作意，而彼無明即可施設；</s>
    <s id="181:2">若無不如理作意，無明亦復無所施設。</s>
  </p>
  <p id="182">
    <s id="182:1">無明有故行有施設，</s>
    <s id="182:2">無明無故行無施設；</s>
    <s id="182:3">諸行有故識有施設，</s>
    <s id="182:4">諸行無故識無施設；</s>
    <s id="182:5">識法有故而彼名色即可施設，</s>
    <s id="182:6">識法無故名色亦復無所施設；</s>
    <s id="182:7">名色有故而彼六處即可施設，</s>
    <s id="182:8">名色無故六處亦復無所施設；</s>
    <s id="182:9">六處有故觸可施設，</s>
    <s id="182:10">六處無故觸法亦復無所施設；</s>
    <s id="182:11">觸法有故受可施設，</s>
    <s id="182:12">觸法無故受法亦復無所施設；</s>
    <s id="182:13">受法有故愛可施設，</s>
    <s id="182:14">受法無故愛法亦復無所施設；</s>
    <s id="182:15">愛法有故取可施設，</s>
    <s id="182:16">愛法無故取法亦復無所施設；</s>
    <s id="182:17">取法有故有可施設，</s>
    <s id="182:18">取法無故有法亦復無所施設；</s>
    <s id="182:19">有法有故生可施設，</s>
    <s id="182:20">有法無故生法亦復無所施設；</s>
    <s id="182:21">生法有故而彼老死即可施設，</s>
    <s id="182:22">生法無故老死亦復無所施設。</s>
  </p>
  <p id="183">
    <s id="183:1">「此中應知何名為老？</s>
  </p>
  <p id="184">
    <s id="184:1">謂狀貌衰變、喘息呻吟、策杖而行、</s>
    <s id="184:2">｛｝壽命減沒、</s>
    <s id="184:3">｛諸根熟異、｝</s>
    <s id="184:4">行相朽舊，</s>
    <s id="184:5">如是所說故名為老。</s>
  </p>
  <p id="185">
    <s id="185:1">何名為死？</s>
  </p>
  <p id="186">
    <s id="186:1">謂終歿時至滅所滅相、</s>
    <s id="186:2">諸蘊離散身墜於地、</s>
    <s id="186:3">彼眾同分壞謝變異，</s>
    <s id="186:4">如是所說故名為死。</s>
  </p>
  <p id="187">
    <s id="187:1">此是老相，此是死相，總而言之名為老死。</s>
  </p>
  <p id="188">
    <s id="188:1">「生法有故而彼老死即可施設，</s>
    <s id="188:2">生法無故老死亦復無所施設。</s>
  </p>
  <p id="189">
    <s id="189:1">何名為生？</s>
  </p>
  <p id="190">
    <s id="190:1">謂發生、</s>
    <s id="190:2">遍起、</s>
    <s id="190:3">出胎、</s>
    <s id="190:4">成立，</s>
    <s id="190:5">五蘊起聚、</s>
    <s id="190:6">六處圓具，</s>
    <s id="190:7">彼眾同分次第合集，</s>
    <s id="190:8">如是所說故名為生。</s>
  </p>
  <p id="191">
    <s id="191:1">「有法有故生可施設，</s>
    <s id="191:2">有法無故生法亦復無所施設。</s>
  </p>
  <p id="192">
    <s id="192:1">何名為有？</s>
  </p>
  <p id="193">
    <s id="193:1">謂欲有、</s>
    <s id="193:2">色有、</s>
    <s id="193:3">無色有，</s>
    <s id="193:4">此名為有。</s>
  </p>
  <p id="194">
    <s id="194:1">「取法有故有可施設，</s>
    <s id="194:2">取法無故有法亦復無所施設。</s>
  </p>
  <p id="195">
    <s id="195:1">何名為取？</s>
  </p>
  <p id="196">
    <s id="196:1">謂欲取、</s>
    <s id="196:2">見取、</s>
    <s id="196:3">戒禁取、</s>
    <s id="196:4">我語取，</s>
    <s id="196:5">如是所說故名為取。</s>
  </p>
  <p id="197">
    <s id="197:1">「愛法有故取可施設，</s>
    <s id="197:2">愛法無故取法亦復無所施設。</s>
  </p>
  <p id="198">
    <s id="198:1">何名為愛？</s>
  </p>
  <p id="199">
    <s id="199:1">謂色愛、</s>
    <s id="199:2">聲愛、</s>
    <s id="199:3">香愛、</s>
    <s id="199:4">味愛、</s>
    <s id="199:5">觸愛、</s>
    <s id="199:6">法愛，</s>
    <s id="199:7">如是所說故名為愛。</s>
  </p>
  <p id="200">
    <s id="200:1">「受法有故愛可施設，</s>
    <s id="200:2">受法無故愛法亦復無所施設。</s>
  </p>
  <p id="201">
    <s id="201:1">何名為受？</s>
  </p>
  <p id="202">
    <s id="202:1">謂眼觸為緣所生諸受、</s>
    <s id="202:2">耳觸為緣所生諸受、</s>
    <s id="202:3">鼻觸為緣所生諸受、</s>
    <s id="202:4">舌觸為緣所生諸受、</s>
    <s id="202:5">身觸為緣所生諸受、</s>
    <s id="202:6">意觸為緣所生諸受，</s>
    <s id="202:7">如是所說故名為受。</s>
  </p>
  <p id="203">
    <s id="203:1">「觸法有故受可施設，</s>
    <s id="203:2">觸法無故受法亦復無所施設。</s>
  </p>
  <p id="204">
    <s id="204:1">何名為觸？</s>
  </p>
  <p id="205">
    <s id="205:1">謂眼觸、</s>
    <s id="205:2">耳觸、鼻觸、舌觸、身觸、意觸，</s>
    <s id="205:3">如是所說故名為觸。</s>
  </p>
  <p id="206">
    <s id="206:1">「六處有故觸可施設，</s>
    <s id="206:2">六處無故觸法亦復無所施設。</s>
  </p>
  <p id="207">
    <s id="207:1">何名六處？</s>
  </p>
  <p id="208">
    <s id="208:1">謂眼處、</s>
    <s id="208:2">耳處、</s>
    <s id="208:3">鼻處、</s>
    <s id="208:4">舌處、</s>
    <s id="208:5">身處、</s>
    <s id="208:6">意處，</s>
    <s id="208:7">如是所說故名六處。</s>
  </p>
  <p id="209">
    <s id="209:1">「名色有故而彼六處即可施設，</s>
    <s id="209:2">名色無故六處亦復無所施設。</s>
  </p>
  <p id="210">
    <s id="210:1">何謂名色？</s>
  </p>
  <p id="211">
    <s id="211:1">謂受、</s>
    <s id="211:2">想、</s>
    <s id="211:3">行號之為名，</s>
    <s id="211:4">受、</s>
    <s id="211:5">觸、</s>
    <s id="211:6">作意</s>
    <s id="211:7">及彼四大、</s>
    <s id="211:8">四大所造號之為色，</s>
    <s id="211:9">總而言之故曰名色。</s>
  </p>
  <p id="212">
    <s id="212:1">「識法有故而彼名色即可施設，</s>
    <s id="212:2">識法無故名色亦復無所施設。</s>
  </p>
  <p id="213">
    <s id="213:1">何名為識？</s>
  </p>
  <p id="214">
    <s id="214:1">謂眼識、</s>
    <s id="214:2">耳識、</s>
    <s id="214:3">鼻識、</s>
    <s id="214:4">舌識、</s>
    <s id="214:5">身識、</s>
    <s id="214:6">意識，</s>
    <s id="214:7">如是所說故名為識。</s>
  </p>
  <p id="215">
    <s id="215:1">「行法有故識可施設，</s>
    <s id="215:2">行法無故識法亦復無所施設。</s>
  </p>
  <p id="216">
    <s id="216:1">何名為行？</s>
  </p>
  <p id="217">
    <s id="217:1">謂色遍思、</s>
    <s id="217:2">聲遍思、</s>
    <s id="217:3">香遍思、</s>
    <s id="217:4">味遍思、</s>
    <s id="217:5">觸遍思、</s>
    <s id="217:6">法遍思，</s>
    <s id="217:7">如是所說故名為行。</s>
  </p>
  <p id="218">
    <s id="218:1">「無明有故行可施設，</s>
    <s id="218:2">無明無故諸行亦復無所施設。</s>
  </p>
  <p id="219">
    <s id="219:1">何名無明？</s>
  </p>
  <p id="220">
    <s id="220:1">謂不知先際、</s>
    <s id="220:2">不知後際、</s>
    <s id="220:3">不知先後際、</s>
    <s id="220:4">不知內不知外、</s>
    <s id="220:5">不知中間、</s>
    <s id="220:6">不知苦集滅道四聖諦法、</s>
    <s id="220:7">不知於緣、</s>
    <s id="220:8">不知緣生法中</s>
    <s id="220:9">若黑若白、</s>
    <s id="220:10">不知緣與非緣、</s>
    <s id="220:11">不知對礙非對礙、</s>
    <s id="220:12">不知有罪無罪、</s>
    <s id="220:13">不知所應親近不應親近、於諸法中不知不見、</s>
    <s id="220:14">不能覺了現前三昧，如是所說故名無明。</s>
  </p>
  <p id="221">
    <s id="221:1">「不如理作意有故而彼無明即可施設，</s>
    <s id="221:2">不如理作意無故無明亦復無所施設。</s>
  </p>
  <p id="222">
    <s id="222:1">何名不如理作意？</s>
  </p>
  <p id="223">
    <s id="223:1">謂我於先世為有為無？</s>
  </p>
  <p id="224">
    <s id="224:1">我於先世已過去邪、未過去邪？</s>
  </p>
  <p id="225">
    <s id="225:1">我於先世為類何等？</s>
  </p>
  <p id="226">
    <s id="226:1">我於未來世當復何得為有為無？</s>
  </p>
  <p id="227">
    <s id="227:1">未來世中當在何處？</s>
  </p>
  <p id="228">
    <s id="228:1">我於未來世復類何等？ 於內法中其復云何有我無我，而生疑惑為有為無？</s>
    <s id="228:2">何者是生何者不生，</s>
    <s id="228:3">若有所生復類何等？</s>
  </p>
  <p id="229">
    <s id="229:1">由起如是不如理作意故，於其六見及餘見中有所生起，</s>
    <s id="229:2">即起有我之見、</s>
    <s id="229:3">無我之見，</s>
    <s id="229:4">於我我所中不能平等如理而觀。 以不平等如理觀故， 如是乃有諸見生起，</s>
    <s id="229:5">是故有我及有世間，即有緣法。 其緣法者，無常無強、無力無堅，是不究竟、變壞之法。 於不究竟法中計為正住及正安立，此見成已，是故說名不如理作意。</s>
  </p>
  <p id="230">
    <s id="230:1">「虛妄分別有故不如理作意即可施設，虛妄分別無故不如理作意無所施設。</s>
  </p>
  <p id="231">
    <s id="231:1">何名虛妄分別？</s>
  </p>
  <p id="232">
    <s id="232:1">謂我、{}</s>
    <s id="232:2">眾生、</s>
    <s id="232:3">壽者、</s>
    <s id="232:4">{人、}</s>
    <s id="232:5">補特伽羅、</s>
    <s id="232:6">儒童、</s>
    <s id="232:7">意生、</s>
    <s id="232:8">作者、</s>
    <s id="232:9">受者，</s>
    <s id="232:10">此名虛妄愚夫、</s>
    <s id="232:11">異生、 無聞之者於我人眾生壽者等中而生遍計，此名分別。 總而言之，故名虛妄分別。</s>
  </p>
  <p id="233">
    <s id="233:1">此虛妄分別有故不如理作意即可施設。</s>
  </p>
  <p id="234">
    <s id="234:1">虛妄分別無故不如理作意無所施設。</s>
  </p>
  <p id="235">
    <s id="235:1">「此虛妄分別及不如理作意有故</s>
    <s id="235:2">無明即可施設，</s>
    <s id="235:3">二法無故無明亦復無所施設。</s>
  </p>
  <p id="236">
    <s id="236:1">無明有故而彼諸行即可施設，</s>
    <s id="236:2">無明無故諸行亦復無所施設。</s>
  </p>
  <p id="237">
    <s id="237:1">總略而言，</s>
    <s id="237:2">乃至生法有故而彼老死即可施設，</s>
    <s id="237:3">生法無故老死亦復無所施設。</s>
  </p>
  <p id="238">
    <s id="238:1">「諸長者！當知一切法皆是虛妄分別所起，</s>
    <s id="238:2">繫屬於緣。</s>
  </p>
  <p id="239">
    <s id="239:1">其緣法者，無常無強、無力無堅、</s>
    <s id="239:2">從緣而轉。</s>
  </p>
  <p id="240">
    <s id="240:1">緣法有故而彼諸法即可施設，</s>
    <s id="240:2">緣法無故諸法亦復無所施設。</s>
  </p>
  <p id="241">
    <s id="241:1">然於一切法所施設中，亦無少法而可了知，亦無少法若生若滅、若起若盡，亦無別法為斷為常。</s>
  </p>
  <p id="242">
    <s id="242:1">諸長者！</s>
    <s id="242:2">譬如池中大水流注，有諸蟲魚棲止其內。於汝意云何？</s>
  </p>
  <p id="243">
    <s id="243:1">而彼諸魚依何力邪？</s>
  </p>
  <p id="244">
    <s id="244:1">長者白佛言：</s>
    <s id="244:2">「世尊！依水為力。」</s>
  </p>
  <p id="245">
    <s id="245:1">佛言長者：「於汝意云何？水實有力邪？」</s>
  </p>
  <p id="246">
    <s id="246:1">長者白佛言：</s>
    <s id="246:2">「不也。世尊！</s>
    <s id="246:3">不也。善逝！」</s>
  </p>
  <p id="247">
    <s id="247:1">佛言：</s>
    <s id="247:2">「長者！水本無思，其何有力？</s>
  </p>
  <p id="248">
    <s id="248:1">長者白佛言：「無力。世尊！</s>
    <s id="248:2">無力。 善逝！」</s>
    <s id="248:3">佛言：</s>
    <s id="248:4">「長者！虛妄分別所起諸法亦復如是，無力無堅、</s>
    <s id="248:5">從緣所轉。</s>
  </p>
  <p id="249">
    <s id="249:1">緣法有故而彼諸法即可施設，緣法無故諸法亦復無所施設，然於一切法所施設中，亦無少法而可了知，亦無少法若生若滅、若起若盡，復無別法為斷為常。</s>
  </p>
  <p id="250">
    <s id="250:1">諸長者！</s>
    <s id="250:2">而彼緣法，若或如理伺察之時，實不可信。</s>
  </p>
  <p id="251">
    <s id="251:1">不可信故即生驚怖，</s>
    <s id="251:2">由驚怖故四向馳走。</s>
  </p>
  <p id="252">
    <s id="252:1">又復諦誠如理伺察，云何是此法？ 云何是彼法？ 以伺察故，即不見有驚怖馳走。 又復如理伺察之時即無有法，以無法故云何馳走？</s>
  </p>
  <p id="253">
    <s id="253:1">何以故？</s>
  </p>
  <p id="254">
    <s id="254:1">諸長者！以一切法無所得故，一切心意亦無所得。</s>
  </p>
  <p id="255">
    <s id="255:1">「又復諸長者！一切法無我，以離塵垢故。</s>
  </p>
  <p id="256">
    <s id="256:1">一切法無眾生，以離我故。</s>
  </p>
  <p id="257">
    <s id="257:1">一切法無壽者，超越一切生老病死憂悲苦惱愁歎等法故。</s>
  </p>
  <p id="258">
    <s id="258:1">一切法無人，三世斷故。</s>
  </p>
  <p id="259">
    <s id="259:1">一切法無文字，一切音聲語言離故。</s>
  </p>
  <p id="260">
    <s id="260:1">一切法本來無塵，無所緣故。</s>
  </p>
  <p id="261">
    <s id="261:1">一切法寂靜，近寂相故。</s>
  </p>
  <p id="262">
    <s id="262:1">一切法一切處通達，如虛空自性故。</s>
  </p>
  <p id="263">
    <s id="263:1">一切法依止於空，無決定對現故。</s>
  </p>
  <p id="264">
    <s id="264:1">一切法無動，無依止故。</s>
  </p>
  <p id="265">
    <s id="265:1">一切法安住實際，無住無動相應故。</s>
  </p>
  <p id="266">
    <s id="266:1">一切法無言說，離語言波浪故。</s>
  </p>
  <p id="267">
    <s id="267:1">一切法無色相，離形顯色及對礙所行故。</s>
  </p>
  <p id="268">
    <s id="268:1">一切法無等，離我相故。</s>
  </p>
  <p id="269">
    <s id="269:1">一切法無所了知，離心意識故。</s>
  </p>
  <p id="270">
    <s id="270:1">一切法無含藏，超越眼之境界道故。 一切法不可信，超越耳鼻舌身意境界道故。」</s>
  </p>
  <p id="271">
    <s id="271:1">佛說大乘菩薩藏正法經卷第三佛說大乘菩薩藏正法經卷第四譯經三藏朝散大夫試光祿卿光梵大師賜紫沙門臣惟淨等奉詔譯長者賢護品第一之四</s>
    <s id="271:2">復次，佛告諸長者言：「一切法無觀無不觀。 何以故？ 離生住滅故。</s>
  </p>
  <p id="272">
    <s id="272:1">一切法無轉無作，離心意識故。</s>
  </p>
  <p id="273">
    <s id="273:1">一切法繫屬於緣，自性無力故。</s>
  </p>
  <p id="274">
    <s id="274:1">「又諸長者！眼者四大所造，</s>
    <s id="274:2">無常無強而不究竟，無堅無力速朽之法，</s>
    <s id="274:3">斯不可信。</s>
  </p>
  <p id="275">
    <s id="275:1">多苦多惱眾病所集，</s>
    <s id="275:2">是故諸長者！眼無依止亦無造作，</s>
    <s id="275:3">耳鼻舌身意亦復如是。 四大所造，</s>
    <s id="275:4">無常無強而不究竟，無堅無力、速朽之法，斯不可信。</s>
    <s id="275:5">多苦多惱眾病所集，</s>
    <s id="275:6">是故諸長者！意無依止亦無造作。</s>
  </p>
  <p id="276">
    <s id="276:1">諸長者！是等諸法應如是學，</s>
    <s id="276:2">此眼如聚沫，不可撮摩；</s>
    <s id="276:3">眼如浮泡，不得久立；</s>
    <s id="276:4">眼如陽焰，從業煩惱渴愛所生；</s>
    <s id="276:5">眼如芭蕉，自體無實；</s>
    <s id="276:6">眼如幻化，從顛倒起；</s>
    <s id="276:7">眼如夢寐，為虛妄見；</s>
    <s id="276:8">眼如其響，繫屬於緣；</s>
    <s id="276:9">眼如影像，由業對現；</s>
    <s id="276:10">眼如浮雲，剎那離相；</s>
    <s id="276:11">眼如電光，須臾變滅；</s>
    <s id="276:12">此眼無主為如地，</s>
    <s id="276:13">此眼無我為如水，</s>
    <s id="276:14">此眼無眾生為如火，</s>
    <s id="276:15">此眼無壽為如風，</s>
    <s id="276:16">此眼無人猶如虛空；</s>
    <s id="276:17">此眼不實，四大為家；</s>
    <s id="276:18">此眼性空，離我我所；</s>
    <s id="276:19">此眼無知，如草木瓦礫；</s>
    <s id="276:20">此眼無作，風力所轉；</s>
    <s id="276:21">此眼為空，不淨充滿；</s>
    <s id="276:22">此眼虛偽，雖復治事瑩飾，終歸散滅；</s>
    <s id="276:23">此眼如丘井，為老所逼；</s>
    <s id="276:24">此眼畢竟無邊際處，後當歸死。</s>
  </p>
  <p id="277">
    <s id="277:1">諸長者！汝等當知，眼既如是，耳鼻舌身意其義亦然，</s>
    <s id="277:2">總略乃至彼一切法應如是知。</s>
  </p>
  <p id="278">
    <s id="278:1">諸愚夫異生，於彼一切所欲法中而生愛著，謂眼、耳、鼻、舌、身、意，</s>
    <s id="278:2">色、聲、香、味、觸、法。</s>
  </p>
  <p id="279">
    <s id="279:1">「又復於彼色蘊、</s>
    <s id="279:2">受蘊、</s>
    <s id="279:3">想蘊、</s>
    <s id="279:4">行蘊、</s>
    <s id="279:5">識蘊，</s>
    <s id="279:6">眼界、色界、眼識界，乃至意界、法界、 意識界，</s>
    <s id="279:7">地界、</s>
    <s id="279:8">水界、</s>
    <s id="279:9">火界、</s>
    <s id="279:10">風界、</s>
    <s id="279:11">空界、識界，此等法中所欲愛著，</s>
    <s id="279:12">乃至一切有為無為名相法中所欲愛著。</s>
  </p>
  <p id="280">
    <s id="280:1">是故諸長者！汝等當於所欲法中勿生愛著，謂妻子舍宅財寶等法勿生貪取，</s>
    <s id="280:2">當發淨信捨家出家。</s>
  </p>
  <p id="281">
    <s id="281:1">得出家已不生樂欲，</s>
    <s id="281:2">無樂欲故圓具淨戒，修持清淨波羅提木叉之法，圓滿潔白法式儀範，</s>
    <s id="281:3">乃至小罪猶懷大懼。</s>
    <s id="281:4">諸長者！若如是學即得戒蘊具足。</s>
  </p>
  <p id="282">
    <s id="282:1">戒具足故，眼耳鼻舌身意、</s>
    <s id="282:2">色聲香味觸法而無所取。</s>
  </p>
  <p id="283">
    <s id="283:1">「色蘊、受蘊、想蘊、行蘊、識蘊而無所取，｛｝</s>
  </p>
  <p id="284">
    <s id="284:1">「地界、水界、火界、風界、空界、識界而無所取。</s>
  </p>
  <p id="285">
    <s id="285:1">總略而言，彼一切法都無所取。</s>
    <s id="285:2">｛眼界、色界、眼識界，乃至意界、法界、意識界而無所取。｝</s>
  </p>
  <p id="286">
    <s id="286:1">以無取故即無減失。</s>
  </p>
  <p id="287">
    <s id="287:1">何法無減失？</s>
  </p>
  <p id="288">
    <s id="288:1">謂眼、耳、鼻、舌、身、意，色、聲、香、味、觸法無減失。</s>
  </p>
  <p id="289">
    <s id="289:1">「色蘊、受蘊、想蘊、行蘊、識蘊無減失。</s>
  </p>
  <p id="290">
    <s id="290:1">「眼界、色界、眼識界，乃至意界、法界、意識界無減失。</s>
  </p>
  <p id="291">
    <s id="291:1">「地界、水界、火界、風界、空界、識界無減失。</s>
  </p>
  <p id="292">
    <s id="292:1">此等諸法若無減失，即無染污。</s>
  </p>
  <p id="293">
    <s id="293:1">無染污故，即速得輕安。</s>
  </p>
  <p id="294">
    <s id="294:1">何法輕安？ 謂無所見。</s>
    <s id="294:2">若無所見，即一切所向無有少法而作障礙。</s>
  </p>
  <p id="295">
    <s id="295:1">若無障礙，即自無所害、</s>
    <s id="295:2">他無所害，</s>
    <s id="295:3">自他無所害。</s>
  </p>
  <p id="296">
    <s id="296:1">由無害故，心無所壞，即能趣入彼無餘依清淨涅盤。</s>
  </p>
  <p id="297">
    <s id="297:1">「又諸長者！所言入者，何所入邪？</s>
  </p>
  <p id="298">
    <s id="298:1">謂非眼所入，</s>
    <s id="298:2">非耳鼻舌身意所入。</s>
  </p>
  <p id="299">
    <s id="299:1">又諸長者！若執眼從緣成，此即著我我所，離於涅盤。</s>
  </p>
  <p id="300">
    <s id="300:1">云何離涅盤？</s>
  </p>
  <p id="301">
    <s id="301:1">謂貪故離涅盤、</s>
    <s id="301:2">瞋故離涅盤、</s>
    <s id="301:3">癡故離涅盤、</s>
    <s id="301:4">無智故離涅盤。</s>
  </p>
  <p id="302">
    <s id="302:1">諸長者！無智者不離過去、</s>
    <s id="302:2">不離未來、不離現在，</s>
    <s id="302:3">決定無智、離智所生。</s>
  </p>
  <p id="303">
    <s id="303:1">何名為智？</s>
  </p>
  <p id="304">
    <s id="304:1">所謂盡智。</s>
  </p>
  <p id="305">
    <s id="305:1">何名盡智？</s>
  </p>
  <p id="306">
    <s id="306:1">謂即過去無盡智、</s>
    <s id="306:2">未來無盡智、</s>
    <s id="306:3">現在無盡智。</s>
  </p>
  <p id="307">
    <s id="307:1">緣法無智離智所生。 彼無智離智，即眼從緣離智所生。</s>
  </p>
  <p id="308">
    <s id="308:1">眼者無我，</s>
    <s id="308:2">若無我即無取，</s>
    <s id="308:3">若無取即無捨，</s>
    <s id="308:4">若無捨即解脫。</s>
  </p>
  <p id="309">
    <s id="309:1">云何解脫？</s>
  </p>
  <p id="310">
    <s id="310:1">謂我執解脫、</s>
    <s id="310:2">眾生執解脫、</s>
    <s id="310:3">壽者執解脫、</s>
    <s id="310:4">人執解脫、</s>
    <s id="310:5">斷常執解脫、</s>
    <s id="310:6">一切執解脫、</s>
    <s id="310:7">分別執解脫。</s>
  </p>
  <p id="311">
    <s id="311:1">彼無分別已，即無能分別、所分別。 法無分別亦不離分別。</s>
  </p>
  <p id="312">
    <s id="312:1">云何無分別？</s>
  </p>
  <p id="313">
    <s id="313:1">謂我我所俱無分別。</s>
  </p>
  <p id="314">
    <s id="314:1">若我無分別即無取捨，若無取捨即所入解脫。</s>
  </p>
  <p id="315">
    <s id="315:1">若法離繫、若法非離繫，皆得出離。</s>
  </p>
  <p id="316">
    <s id="316:1">何所離邪？</s>
  </p>
  <p id="317">
    <s id="317:1">謂離一切苦。</s>
  </p>
  <p id="318">
    <s id="318:1">諸長者！當求如是出離之法。</s>
  </p>
  <p id="319">
    <s id="319:1">然於是中無法可取。</s>
  </p>
  <p id="320">
    <s id="320:1">何以故？</s>
  </p>
  <p id="321">
    <s id="321:1">若有所取即生怖畏。</s>
  </p>
  <p id="322">
    <s id="322:1">爾時世尊欲重宣明如是等義，說伽陀曰：</s>
    <s id="322:2">「以取法故即生怖，</s>
    <s id="322:3">由怖當墮惡趣中，</s>
    <s id="322:4">若見如是怖起因，</s>
    <s id="322:5">識法有故而生取。</s>
  </p>
  <p id="323">
    <s id="323:1">若能如理觀正道，</s>
    <s id="323:2">慧光明見破諸暗，</s>
    <s id="323:3">見故即得勝慧明，</s>
    <s id="323:4">當知異性無所得。</s>
  </p>
  <p id="324">
    <s id="324:1">應當審觀諸空處，</s>
    <s id="324:2">運動虛假而不實，</s>
    <s id="324:3">此中勿作安樂門，渴愛虛誑世間故。</s>
  </p>
  <p id="325">
    <s id="325:1">如實了知於空法，</s>
    <s id="325:2">知諸法空皆無實，</s>
    <s id="325:3">我得安樂離憂門，亦得無動最上樂。</s>
  </p>
  <p id="326">
    <s id="326:1">若能如是正了知，即知一切法皆空，</s>
    <s id="326:2">由斯解脫諸苦因，</s>
    <s id="326:3">是故諍訟無所立。</s>
  </p>
  <p id="327">
    <s id="327:1">因諸所欲生執著，</s>
    <s id="327:2">執故而生諸嬈惱，</s>
    <s id="327:3">執者即是取之名，</s>
    <s id="327:4">因取故生於三有。</s>
  </p>
  <p id="328">
    <s id="328:1">有故有生即輪轉，三有止息即不生，</s>
    <s id="328:2">老病死法亦隨無，畢竟不受無常苦。</s>
  </p>
  <p id="329">
    <s id="329:1">當知無欲即無取，</s>
    <s id="329:2">以無取故無三有，</s>
    <s id="329:3">有若止息即無生，老病死苦皆不受。</s>
  </p>
  <p id="330">
    <s id="330:1">是故汝等諸長者，</s>
    <s id="330:2">同發捨離取著心，</s>
    <s id="330:3">棄諸眷屬所愛因，</s>
    <s id="330:4">速當圓具苾芻相。</s>
  </p>
  <p id="331">
    <s id="331:1">知識財利諸所欲，</s>
    <s id="331:2">應當互生於喜足，</s>
    <s id="331:3">隨處謙恭起下心，</s>
    <s id="331:4">所向為他增善利。</s>
  </p>
  <p id="332">
    <s id="332:1">勿起意謂自守戒，</s>
    <s id="332:2">勿觀他為破戒者，</s>
    <s id="332:3">於其戒相持犯中，</s>
    <s id="332:4">勿非毀他為犯者。</s>
  </p>
  <p id="333">
    <s id="333:1">譬如野鹿投繩網，</s>
    <s id="333:2">當知彼為自損害，</s>
    <s id="333:3">魔索縛心害亦然，</s>
    <s id="333:4">毀他生害亦如是。</s>
  </p>
  <p id="334">
    <s id="334:1">愚人生諸損害意，</s>
    <s id="334:2">自讚毀他深為咎，</s>
    <s id="334:3">毀戒尚息於謗言，</s>
    <s id="334:4">何況梵行持戒者。</s>
  </p>
  <p id="335">
    <s id="335:1">具學仙眾勇智者，</s>
    <s id="335:2">{勤求解脫寂靜法。}</s>
    <s id="335:3">棄捨身命無愛心，</s>
    <s id="335:4">{常修遠離寂靜行，}</s>
  </p>
  <p id="336">
    <s id="336:1">諸外道輩及典章，無利根本皆遠離，愛樂甚深正法門，彼法宣說真空理。</s>
  </p>
  <p id="337">
    <s id="337:1">心根本處此當知，所謂內外十二處，</s>
    <s id="337:2">從彼生起諸業因，業久住處謂思法。</s>
  </p>
  <p id="338">
    <s id="338:1">眼根色境二種緣，眼識生緣為三事，</s>
    <s id="338:2">若不和合破散時，</s>
    <s id="338:3">如無薪火義如是。</s>
  </p>
  <p id="339">
    <s id="339:1">如是所生一切法，</s>
    <s id="339:2">互相和合故有生，</s>
    <s id="339:3">作者受者二俱無，</s>
    <s id="339:4">正道常現諸所作。</s>
  </p>
  <p id="340">
    <s id="340:1">內外諸法所成身，</s>
    <s id="340:2">是中應知我空法，</s>
    <s id="340:3">愚人顛倒執著心，</s>
    <s id="340:4">於我我所不知故。</s>
  </p>
  <p id="341">
    <s id="341:1">眼內無法而可有，</s>
    <s id="341:2">於外亦復無所得，</s>
    <s id="341:3">無我無作壽者無，</s>
    <s id="341:4">應知諸法亦如是。</s>
  </p>
  <p id="342">
    <s id="342:1">非眼遍思欲解脫，</s>
    <s id="342:2">耳鼻舌身意亦然，色等無轉無作門，</s>
    <s id="342:3">當觀諸法亦如是。</s>
  </p>
  <p id="343">
    <s id="343:1">如大海水起聚時，</s>
    <s id="343:2">暫生泡沫而無實，</s>
    <s id="343:3">諦觀眼等亦復然，</s>
    <s id="343:4">無堅無力如泡沫。</s>
  </p>
  <p id="344">
    <s id="344:1">五蘊自性假和合，</s>
    <s id="344:2">如彼聚沫無堅力，</s>
    <s id="344:3">解脫一切嬈惱門，及彼生老等憂惱。</s>
  </p>
  <p id="345">
    <s id="345:1">汝於我教出家已，</s>
    <s id="345:2">了知一切法如幻，</s>
    <s id="345:3">不虛受彼信施心，</s>
    <s id="345:4">復能普供十方佛。」</s>
  </p>
  <p id="346">
    <s id="346:1">爾時五百長者聞佛宣說甚深正法，即於如是中路方處遠塵離垢得法眼淨。</s>
  </p>
  <p id="347">
    <s id="347:1">譬如白衣不雜塵黑易受染色，此五百長者於是方處遠離塵垢法眼清淨，亦復如是。</s>
  </p>
  <p id="348">
    <s id="348:1">爾時世尊復為五百長者宣說法要示教利喜。</s>
    <s id="348:2">佛言：</s>
    <s id="348:3">「諸長者！</s>
    <s id="348:4">眼極熾焰。</s>
  </p>
  <p id="349">
    <s id="349:1">云何熾焰！</s>
    <s id="349:2">謂貪火、</s>
    <s id="349:3">瞋火、</s>
    <s id="349:4">癡火熾焰，</s>
    <s id="349:5">生</s>
    <s id="349:6">老</s>
    <s id="349:7">病</s>
    <s id="349:8">死</s>
    <s id="349:9">憂</s>
    <s id="349:10">悲</s>
    <s id="349:11">苦</s>
    <s id="349:12">惱等火熾焰，</s>
    <s id="349:13">我說此法自受苦惱。</s>
  </p>
  <p id="350">
    <s id="350:1">耳鼻舌身意熾焰亦然。</s>
  </p>
  <p id="351">
    <s id="351:1">云何熾焰？</s>
  </p>
  <p id="352">
    <s id="352:1">謂貪火、</s>
    <s id="352:2">瞋火、</s>
    <s id="352:3">癡火熾焰，</s>
    <s id="352:4">生老病死憂悲苦惱等火熾焰，</s>
    <s id="352:5">我說此法自受苦惱。</s>
  </p>
  <p id="353">
    <s id="353:1">色塵熾焰。</s>
  </p>
  <p id="354">
    <s id="354:1">云何熾焰？</s>
  </p>
  <p id="355">
    <s id="355:1">謂貪火、瞋火、癡火熾焰，</s>
    <s id="355:2">聲香味觸法塵諸火熾焰，亦復如是。</s>
  </p>
  <p id="356">
    <s id="356:1">「又諸長者！色蘊熾焰。</s>
  </p>
  <p id="357">
    <s id="357:1">云何熾焰？</s>
  </p>
  <p id="358">
    <s id="358:1">謂貪火、瞋火、癡火熾焰。</s>
  </p>
  <p id="359">
    <s id="359:1">受蘊、想蘊、行蘊、識蘊諸火熾焰，亦復如是。</s>
  </p>
  <p id="360">
    <s id="360:1">十八界法，其義亦然。</s>
  </p>
  <p id="361">
    <s id="361:1">「又諸長者！地界熾焰。</s>
  </p>
  <p id="362">
    <s id="362:1">謂貪火、瞋火、癡火熾焰。</s>
  </p>
  <p id="363">
    <s id="363:1">水界、火界、風界、空界、識界熾焰，亦復如是。</s>
  </p>
  <p id="364">
    <s id="364:1">謂貪火、瞋火、癡火熾焰，</s>
    <s id="364:2">生老病死憂悲苦惱熾焰亦然，</s>
    <s id="364:3">我說此法自受苦惱。</s>
  </p>
  <p id="365">
    <s id="365:1">「復次長者！眼無所取，應如是學，</s>
    <s id="365:2">耳鼻舌身意亦無所取；</s>
    <s id="365:3">色無所取，</s>
    <s id="365:4">聲香味觸法亦無所取，應如是學。</s>
  </p>
  <p id="366">
    <s id="366:1">「又諸長者！ 色蘊無所取，</s>
    <s id="366:2">受蘊、想蘊、行蘊、識蘊，及十八界，皆無所取，應如是學。</s>
  </p>
  <p id="367">
    <s id="367:1">又諸長者！地界無所取，</s>
    <s id="367:2">水界、火界、風界、空界、識界亦無所取，應如是學。</s>
  </p>
  <p id="368">
    <s id="368:1">「又諸長者！此界無所取、</s>
    <s id="368:2">他界無所取，應如是學。</s>
  </p>
  <p id="369">
    <s id="369:1">「復次諸長者！若眼、耳、鼻、舌、身、意無所取故，即無依止。</s>
  </p>
  <p id="370">
    <s id="370:1">色、聲、香、味、觸、法無所取故，即於諸處中得無依止。</s>
  </p>
  <p id="371">
    <s id="371:1">「又諸長者！色蘊、受蘊、想蘊、行蘊、識蘊，及十八界，無所取故，即於蘊界中得無依止。</s>
  </p>
  <p id="372">
    <s id="372:1">「又諸長者！地界、水界、火界、風界、空界、識界無所取故，即於六界中得無依止。</s>
  </p>
  <p id="373">
    <s id="373:1">又諸長者！此界、他界無所取故，即於一切世界之中得無依止。</s>
  </p>
  <p id="374">
    <s id="374:1">「又諸長者！若一切法無所取故，即於一切法中得無依止。</s>
  </p>
  <p id="375">
    <s id="375:1">諸長者！一切法無所得亦非無得，</s>
    <s id="375:2">若能了知無得非無得，即能解脫生老病死憂悲苦惱，我說此為解脫諸苦。」</s>
  </p>
  <p id="376">
    <s id="376:1">爾時世尊欲重宣明如是等義，說伽陀曰：</s>
    <s id="376:2">「此諸世間極熾焰，生死二火鎮燒然，</s>
    <s id="376:3">無救嬈惱諸愚夫，</s>
    <s id="376:4">唯聖道法常不滅。</s>
  </p>
  <p id="377">
    <s id="377:1">何法世間作光明？</s>
    <s id="377:2">有佛如來今出現，</s>
    <s id="377:3">剎那善觀正道門，</s>
    <s id="377:4">發起精進常堅固。</s>
  </p>
  <p id="378">
    <s id="378:1">當觀諸法無依止，</s>
    <s id="378:2">慧光明見破諸暗，</s>
    <s id="378:3">見故即得勝慧明，</s>
    <s id="378:4">應知異性無所得。</s>
  </p>
  <p id="379">
    <s id="379:1">若能觀察無依止，</s>
    <s id="379:2">了知一切法皆空，</s>
    <s id="379:3">如是了知空法門，</s>
    <s id="379:4">菩提心空無所有。</s>
  </p>
  <p id="380">
    <s id="380:1">當知貪瞋癡等法，</s>
    <s id="380:2">此三熾焰極猛惡，</s>
    <s id="380:3">世間壽命普燒然，</s>
    <s id="380:4">久處睡眠愚不覺。</s>
  </p>
  <p id="381">
    <s id="381:1">所有生老及病死，</s>
    <s id="381:2">憂悲苦惱常逼迫，</s>
    <s id="381:3">當知嬈惱諸世間，</s>
    <s id="381:4">彼一切法無依止。</s>
  </p>
  <p id="382">
    <s id="382:1">爾時五百長者聞佛所說如是正法，心開意解，前白佛言：</s>
    <s id="382:2">「世尊！我等今者快得善利！於佛法中淨信出家！</s>
    <s id="382:3">復於佛所圓具淨戒。</s>
  </p>
  <p id="383">
    <s id="383:1">爾時佛言：「善來諸苾芻。」</s>
  </p>
  <p id="384">
    <s id="384:1">即時諸長者鬚髮自落、袈裟著身，成苾芻相。</s>
  </p>
  <p id="385">
    <s id="385:1">爾時世尊說伽陀曰：</s>
    <s id="385:2">「汝等受持袈裟衣，</s>
    <s id="385:3">鬚髮自落皆清淨，</s>
    <s id="385:4">執持應器善相圓，</s>
    <s id="385:5">一切皆成阿羅漢。</s>
  </p>
  <p id="386">
    <s id="386:1">既證果已依師法，各說清淨嗢陀南，於諸天人大眾前，圓滿清淨苾芻相。</s>
  </p>
  <p id="387">
    <s id="387:1">往昔曾於諸佛所，皆修廣大布施行，</s>
    <s id="387:2">{處處廣修諸善法。}</s>
    <s id="387:3">一呼善來歡喜生，{}</s>
  </p>
  <p id="388">
    <s id="388:1">今得見我出世間，</s>
    <s id="388:2">發清淨心復增勝，</s>
    <s id="388:3">由彼增勝清淨心，</s>
    <s id="388:4">聽說最上清淨法。</s>
  </p>
  <p id="389">
    <s id="389:1">聞佛語已證聖果，</s>
    <s id="389:2">遠離我見諸執著，</s>
    <s id="389:3">現前空法悟圓成，</s>
    <s id="389:4">我生已盡皆解脫。」</s>
  </p>
</text>
