<?xml version='1.0' encoding='utf-8'?>
<text>
  <p id="1">
    <s id="1:1">{D3865}།།འདིར་སྨྲས་པ།</s>
    <s id="1:2">ཁྱོད་ཀྱིས་བདག་མེད་པ་འདི་ཆེས་གསལ་ཞིང་རྒྱས་པར་བསྟན་ལ།</s>
    <s id="1:3">དེ་བཞིན་གཤེགས་པ་ཡང་འདི་ཐུགས་སུ་ཆུད་པ་པོ་དང་།</s>
    <s id="1:4">ཉེ་བར་འདོམས་པ་པོ་ཡིན་ན།</s>
    <s id="1:5">དེ་ཅིའི་ཕྱིར་ཆོས་འདི་ལ་འཇིག་རྟེན་ཕལ་ཆེར་འཇུག་པར་མི་འགྱུར།</s>
    <s id="1:6">གང་གི་ཕྱིར་ཆོས་འདི་ནི་མཛད་པ་པོ་དང་རྣམ་པར་འཆད་པ་པོ་དང་</s>
    <s id="1:7">ཆོས་ཀྱི་ཆེ་བའི་བདག་ཉིད་རྣམས་ཀྱིས་</s>
    <s id="1:8">ཆེས་དཀར་བ་ཞིག་སྟེ།</s>
    <s id="1:9">དེའི་ཕྱིར་ཐར་པ་འདོད་པ་ཐམས་ཅད་ཀྱིས་འདི་ལ་འཇུག་པར་རིགས་ན།</s>
    <s id="1:10">ལུགས་ཀྱི་ཁྱད་པར་ཉེ་བར་བཤད་པ་གཞན་རྣམས་ཅི་སྟེ་འབྱུང་།</s>
    <s id="1:11">བཤད་པར་བྱ་སྟེ།</s>
    <s id="1:12">ཆོས་འདི་ལ་རབ་ཏུ་གསུང་བ་པོ་དང་རྣམ་པར་འཆད་པ་པོ་དང་།</s>
    <s id="1:13">ཆོས་ཀྱི་རང་གི་ངོ་བོའི་བདག་ཉིད་ཆེན་པོ་དག་ཡོད་མོད་ཀྱི།</s>
  </p>
  <p id="2">
    <s id="2:1">དེ་ལྟ་ན་ཡང་ཉན་པ་པོའི་ཆེ་བའི་བདག་ཉིད་ཤིན་ཏུ་རྙེད་པར་དཀའོ། །</s>
    <s id="2:2">འདི་ལྟར། གཟུར་གནས་བློ་ལྡན་དོན་གཉེར་བའི། །</s>
    <s id="2:3">ཉན་པོ་སྣོད་ཅེས་བྱ་བར་བཤད། །</s>
    <s id="2:4">དེ་ལ་གཟུ་བོར་གནས་པ་ནི་</s>
    <s id="2:5">གང་ཕྱོགས་སུ་མ་ལྟུང་#བའོ། །</s>
    <s id="2:6">ཕྱོགས་སུ་མ་ལྷུང་བ་ཡང་གང་ཞིག་ཅེ་ན།</s>
    <s id="2:7">གང་ཞིག་རང་དང་གཞན་གྱི་ཕྱོགས་དག་ལ་རྗེས་སུ་ཆགས་པ་དང་རྒྱབ་ཀྱིས་ཕྱོགས་པ་དང་བྲལ་བའོ། །</s>
    <s id="2:8">དེ་ནི་དེ་ལྟར་སེམས་ཀྱི་རྒྱུད་ཉོན་མོངས་པའི་ཕྱིར་</s>
    <s id="2:9">ལེགས་པར་བཤད་པ་རིན་པོ་ཆེའི་ཁྱད་པར་ཚོལ་བ་ལྷུར་བྱེད་པ་ཁོ་ན་ཡིན་པས་</s>
    <s id="2:10">ཀུན་ནས་ཉོན་མོངས་པའི་ཕྱོགས་འདོར་བའི་རྩ་བ་ནི་</s>
    <s id="2:11">གཟུ་བོར་གནས་པ་ཉིད་ཡིན་ནོ། །</s>
    <s id="2:12">དེའི་ཕྱིར་དེ་ལྟར་ན་ཉན་པ་པོ་གཟུ་བོར་གནས་པ་ནི་</s>
    <s id="2:13">དམ་པའི་ཆོས་ཀྱི་བདུད་རྩི་ཕུལ་དུ་བྱུང་བའི་སྣོད་ཡིན་ནོ། །</s>
    <s id="2:14">གཟུ་བོར་གནས་པར་གྱུར་ཀྱང་</s>
    <s id="2:15">གལ་ཏེ་བློ་དང་ལྡན་པར་འགྱུར་ན་སྟེ།</s>
    <s id="2:16">ལེགས་པར་བཤད་པ་དང་། ཉེས་པར་བཤད་པ་དག་གི་སྙིང་པོ་དང་སྙིང་པོ་མེད་པར་རྣམ་པར་དབྱེ་བ་ལ་མཁས་པའོ། །</s>
    <s id="2:17">དེ་ནི་བློ་དང་ལྡན་པ་ཉིད་ཀྱིས་སྙིང་པོ་མེད་པ་བཏང་ནས་སྙིང་པོ་ལེན་ནོ། །</s>
    <s id="2:18">དེ་ལྟར་གལ་ཏེ་ཉན་པ་པོ་བློ་དང་ལྡན་པར་གྱུར་ན་ནི་</s>
    <s id="2:19">དེ་དེ་ལྟར་སྣོད་དུ་འགྱུར་རོ། །</s>
    <s id="2:20">དེ་ལྟར་གཟུ་བོར་གནས་ཤིང་བློ་དང་ལྡན་པར་གྱུར་ཀྱང་</s>
    <s id="2:21">ལེགས་པར་བཤད་པ་ཉན་པ་དོན་དུ་གཉེར་བར་འགྱུར་ཞིང་</s>
    <s id="2:22">རི་མོའི་སྐྱེས་བུའི་རྣམ་པ་ལྟར་མི་བརྩོན་པ་མ་ཡིན་ཏེ།</s>
    <s id="2:23">དེ་ལྟར་ན། གཟུར་གནས་བློ་ལྡན་དོན་གཉེར་བའི། །</s>
    <s id="2:24">ཉན་པོ་སྣོད་ཅེས་བྱ་བར་བཤད#། །</s>
    <s id="2:25">ཉན་པ་པོ་རྣམ་པ་#དེ་ལྟ་བུ་ཡིན་ན་ནི་ངེས་པར།</s>
    <s id="2:26">སྨྲ་པོའི་ཡོན་ཏན་རྣམ་གཞན་དུ། །</s>
    <s id="2:27">མི་འགྱུར་ཉན་པ་པོ་ལའང་མིན། །</s>
    <s id="2:28">དེ་ལ་སྨྲ་བ་པོའི་ཡོན་ཏན་དག་ནི་</s>
    <s id="2:29">ཟུར་དོད་པ་དང་ཕྱིན་ཅི་མ་ལོག་པ་དང་།</s>
    <s id="2:30">གསལ་བ་དང་མ་འཁྲུགས་པར་བརྗོད་པ་དང་།</s>
    <s id="2:31">ཉན་པ་པོའི་ལྷག་པའི་བསམ་པ་ཁོང་དུ་ཆུད་པ་དང་།</s>
    <s id="2:32">སེམས་ལ་ཟང་ཟིང་མེད་པ་ཉིད་དེ།</s>
    <s id="2:33">དེ་ལྟ་བུ་ལ་སོགས་པ་དག་གོ། །</s>
    <s id="2:34">ཉན་པ་པོ་ཡང་ཆོས་དང་ཆོས་སྨྲ་བ་པོ་གཉིས་ལ་གུས་པ་དང་།</s>
    <s id="2:35">ཡིད་གཏོང་པ་ཉིད་དང་། གཟུ་བོར་གནས་པ་ཉིད་དང་།</s>
    <s id="2:36">བློ་དང་ལྡན་པ་ཉིད་དང་། དོན་དུ་གཉེར་བ་ཉིད་དོ། །</s>
    <s id="2:37">དེའི་དོན་དུ་གཉེར་བ་ཉིད་ནི་ཆོས་དང་ཆོས་སྨྲ་བ་དག་ལ་གུས་པར་བྱེད་པ་དང་</s>
    <s id="2:38">ཡིད་གཏོད་པ་ཉིད་ལ་སོགས་པ་དག་གིས་རྟོགས་པར་བྱེད་དོ། །</s>
    <s id="2:39">དེ་ལྟ་#ཡིན་དང་སྨྲ་བ་པོ་ལ་ཡོན་ཏན་རྣམ་པ་གཞན་དུ་མི་འགྱུར་ལ།</s>
    <s id="2:40">ཉན་པ་པོ་ལ་ཡང་ཡོན་ཏན་རྣམ་པ་གཞན་དུ་མི་འགྱུར་རོ། །</s>
    <s id="2:41">ཉན་པ་པོ་རྣམ་པ་དེ་ལྟ་བུ་ཡོང་ན་ནི་</s>
    <s id="2:42">སྨྲ་བ་པོ་ལ་ཡོན་ཏན་སྐྱོན་གྱི་ངོ་བོར་མི་འགྱུར་རོ། །</s>
    <s id="2:43">ཉན་པ་པོའི་སྐྱོན་ལས་ནི་</s>
    <s id="2:44">ཡོན་ཏན་ཡང་སྐྱོན་གྱི་ངོ་བོར་རྣམ་པར་འགྱུར་ལ།</s>
    <s id="2:45">སྐྱོན་ཡང་ཡོན་ཏན་གྱི་ངོ་བོར་རྣམ་པར་འགྱུར་གྱི།</s>
    <s id="2:46">བཤད་ཟིན་པའི་མཚན་ཉིད་ཅན་གྱི་ཉན་པ་པོ་</s>
    <s id="2:47">ཐོས་པ་ལས་བྱུང་བ་ལ་སོགས་པའི་ཡོན་ཏན་ཕྱིན་ཅི་མ་ལོག་པའི་ཚོགས་ཀྱི་གཞིར་གྱུར་པ་ཡོད་ན་ནི།</s>
    <s id="2:48">སྨྲ་བ་པོ་ལ་ཡོན་ཏན་རྣམ་པ་གཞན་དུ་མི་འགྱུར་ལ།</s>
    <s id="2:49">ཉན་པ་པོ་ལ་ཡོན་ཏན་སྐྱོན་གྱི་ངོ་བོར་མི་འགྱུར་རོ། །</s>
    <s id="2:50">དེའི་ཕྱིར་སྨྲ་བ་པོ་ཆེས་ཡོངས་སུ་དག་པ་ཡིན་ཡང་</s>
    <s id="2:51">ཉན་པ་པོ་རང་གི་ཉེས་པར་མི་བརྩི་བ་རྣམས་ཀྱི་སྐྱོན་དང་ལྡན་པ་ཉིད་དུ་འཛུད་པར་བྱེད་དེ།</s>
    <s id="2:52">བླུན་པོ་བདག་ལ་བསྟོད་པ་ན་</s>
    <s id="2:53">ཅི་བདག་ཅག་ལ་ཤེས་རབ་མེད་དམ་ཅི་ཞིག་བྱ།</s>
    <s id="2:54">རྟོག་པར་བྱེད་པ་པོ་མེད་དོ་ཞེས་དེ་སྐད་དུ་གང་སྨྲ་བ་ཁོ་ན་ཡིན་ནོ། །</s>
    <s id="2:55">འདི་ནི་ལྷག་པའི་བསམ་པ་བསྐུལ་བའི་མདོ་ལས་རྟོགས་པར་བྱའོ། །</s>
    <s id="2:56">དེ་ཉིད་ཀྱི་ཕྱིར་བཅོམ་ལྡན་འདས་ཀྱིས།</s>
    <s id="2:57">སྲིད་དང་སྲིད་ཐབས་ཞི་བ་ཡི། ། ཐབས་དང་དེ་བཞིན་བཞི་#གསུངས་ཏེ། །</s>
    <s id="2:58">འཇིག་རྟེན་ཡོངས་སུ་མི་ཤེས་གང་། །</s>
    <s id="2:59">དེ་ནི་ཐུབ་པའི་ལྟ་བུར་མངོན། །</s>
    <s id="2:60">དེ་ལ་སྲིད་པར་#ནི་འབྲས་བུར་འགྱུར་བའི་ཉེ་བར་ལེན་པའི་ཕུང་པོ་ལྔའོ། །</s>
    <s id="2:61">སྲིད་པའི་ཐབས་ནི་རྒྱུར་གྱུར་པའི་འདུ་བྱེད་རྣམས་སོ། །</s>
    <s id="2:62">ཞི་བ་ནི་མྱ་ངན་ལས་འདས་པ་སྟེ་</s>
    <s id="2:63">ཉེ་བར་འཚེ་བ་ཐམས་ཅད་ལོག་པའི་རང་བཞིན་ཡིན་པའི་ཕྱིར་རོ། །</s>
    <s id="2:64">ཞི་བའི་ཐབས་ནི་འཕགས་པའི་ལམ་ཡན་ལག་བརྒྱད་དོ། །</s>
    <s id="2:65">དེ་ལྟར་བཅོམ་ལྡན་འདས་ཀྱིས་ཐར་པ་འདོད་པ་རྣམས་ལ་</s>
    <s id="2:66">འཕགས་པའི་བདེན་པ་བཞི་ཉེ་བར་བསྟན་ཏེ།</s>
    <s id="2:67">བླང་བར་བྱ་བ་དང་དོར་བར་བྱ་བའི་འབྲས་བུ་དང་བཅས་པ་དག་ཉེ་བར་བསྟན་པའི་ཕྱིར་རོ། །</s>
    <s id="2:68">དེ་ལ་ཐོས་པ་དང་བསམ་པ་དང་སྒོམ་པ་དང་ལྡན་ཞིང་</s>
    <s id="2:69">ཡང་དག་པ་ཇི་ལྟ་བ་སོ་སོ་རང་གི་#ཁོང་དུ་ཆུད་པ་རྣམས་ཀྱི་རྒྱུད་ལ་ནི་</s>
    <s id="2:70">བཅོམ་ལྡན་འདས་ཀྱིས་ཉེ་བར་བསྟན་པའི་དོན་ཇི་ལྟ་བ་བཞིན་ཁོ་ན་ཡིན་གྱི།</s>
    <s id="2:71">ཐོས་པ་དང་བསམ་པ་དང་སྒོམ་པ་ལ་མངོན་པར་བརྩོན་པ་ལ་སྔར་བ་རྣམས་ནི་བདག་ཉིད་སྣོད་མ་ཡིན་པར་མ་འཕྲིགས་པ་ན་</s>
    <s id="2:72">གང་གི་ཕྱིར་ཁོ་བོ་ཅག་གིས་དོན་ཇི་ལྟ་བ་བཞིན་མི་རྟོགས་པས་</s>
    <s id="2:73">ངེས་པར་འདི་ཡང་དག་པར་མ་བཤད་དོ་ཞེས་འཁྲུལ་པ་</s>
    <s id="2:74">དེ་ཐུབ་པའི་ཡིན་པ་ལྟར་ངེས་པར་བྱེད་དོ། །</s>
    <s id="2:75">དེ་ཙམ་གྱིས་ནི་སངས་རྒྱས་བཅོམ་ལྡན་འདས་ནོངས་པ་དང་ལྡན་པ་ཡང་མ་ཡིན་ནོ། །</s>
    <s id="2:76">འཕགས་པའི་བདེན་པ་བཞི་སྟོན་པར་མཛད་པ་ཉིད་ཀྱིས་</s>
    <s id="2:77">སྐྱེས་བུའི་དོན་མ་ལུས་པ་ཉེ་བར་སྟོན་པའི་མཛད་པ་པོ་ཡིན་པའི་ཕྱིར་</s>
    <s id="2:78">སྨྲ་བ་པོའི་སྐྱོན་ག་ལ་ཡོད།</s>
    <s id="2:79">དེའི་ཕྱིར་ན་ཐུབ་པའི་ལྟ་བུར་ཞེས་བཤད་དོ#།</s>
    <s id="2:80">ཁ་ཅིག་དག་གིས་དེས་ཉེ་བར་བསྟན་པའི་དངོས་པོའི་དེ་ཁོ་ན་ཉིད་</s>
    <s id="2:81">ཇི་ལྟ་བ་བཞིན་ངེས་པར་མ་ཟིན་པའི་ཕྱིར་རོ། །</s>
    <s id="2:82">དམུས་ལོང་གིས་མ་མཐོང་བ་ནི་</s>
    <s id="2:83">སྣང་བཞིན་པའི་ཉི་མའི་སྐྱོན་མ་ཡིན་ཏེ་</s>
    <s id="2:84">མ་ལོང་བ་རྣམས་ཀྱིས་</s>
  </p>
  <p id="3">
    <s id="3:1">དེ་མཐོང་བའི་ཕྱིར་རོ། །</s>
    <s id="3:2">འདིར་སྨྲས་པ།</s>
    <s id="3:3">དེ་བཞིན་གཤེགས་པའི་མངོན་པར་མཐོ་བའི་གཏམ་ཐམས་ཅད་ནི་</s>
    <s id="3:4">ཆེས་དོན་གསལ་བ་ཡིན་ན།</s>
    <s id="3:5">ངེས་པར་ལེགས་པའི་གཏམ་ནི་</s>
    <s id="3:6">དངོས་པོ་ཐམས་ཅད་མེད་པར་སྟོན་པ་ལྷུར་ལེན་པ་</s>
    <s id="3:7">ཉིད་ཀྱིས་ཁོ་བོ་ཅག་ལྟ་བུ་རྣམས་ཀྱིས་རྟོགས་པར་མི་ནུས་ཏེ།</s>
    <s id="3:8">འདི་ལྟར་བཅོམ་ལྡན་འདས་དངོས་པོ་ཐམས་ཅད་ཀྱི་རང་གི་ངོ་བོ་སུན་འབྱིན་པར་ཞུགས་པའི་ཕྱིར་</s>
    <s id="3:9">ཁོ་བོ་ཅག་གི་ཡིད་མགུ་བར་མི་མཛད་དོ། །</s>
    <s id="3:10">བཤད་པར་བྱ་སྟེ། ཐམས་ཅད་བཏང་བས་མྱ་ངན་ལས། །འདས་པར་ཡ་མཚན་ཅན་ཀུན་འདོད། །</s>
  </p>
  <p id="4">
    <s id="4:1">ཀུན་སུན་འབྱིན་པ་#དེ་དག་ནི། །མི་དགར་འགྱུར་བའི་རྒྱུ་ཅི་ཞིག །</s>
    <s id="4:2">གྲངས་ཅན་པ་དང་བྱེ་བྲག་པ་ལ་སོགས་པ་ཡ་མཚན་ཅན་ཐམས་ཅད་ཀྱིས་</s>
    <s id="4:3">བདེ་བ་དང་སྡུག་བསྔལ་བ་ལ་སོགས་པ་དངོས་པོ་ཀུན་ནས་ཉོན་མོངས་པ་མཐའ་དག་ལོག་པར་#ཐར་པ་འཐོབ་བོ་ཞེས་བྱ་བར་ཁས་བླངས་སོ། །</s>
    <s id="4:4">གང་གི་ཚེ་དེ་ལྟར་ཡ་མཚན་ཅན་ཐམས་ཅད་ཀྱིས་ཐམས་ཅད་བཏང་བས་མྱ་ངན་ལས་འདས་པར་མངོན་པར་འདོད་པ་</s>
    <s id="4:5">དེའི་ཚེ་གང་ཞིག་རྒྱབ་ཀྱིས་ཕྱོགས་པའི་རྒྱུར་འགྱུར་བ་སྔོན་ཆད་མ་བྱུང་བ་གསུངས་པ་ཅུང་ཟད་ཙམ་ཡང་མེད་དོ། །</s>
    <s id="4:6">ཡ་མཚན་ཅན་རྣམས་ཀྱིས་དངོས་པོ་</s>
    <s id="4:7">གང་དག་མྱ་ངན་ལས་འདས་པར་སླར་མི་འབྱུང་བས་</s>
    <s id="4:8">མྱ་ངན་ལས་འདའ་བར་#འདོད་པ་</s>
    <s id="4:9">དེ་དག་ཁོ་ན་བདག་གི་རང་བཞིན་མེད་པར་སྟོན་པ་ལྷུར་བྱེད་ཅིང་དམ་པ་མ་ཡིན་པའི་ལྟ་བའི་ཚེར་མ་འབྱིན་པའི་བདག་ཉིད་</s>
    <s id="4:10">ཅན་གྱི་བསྟན་བཅོས་ཀྱིས་མྱ་ངན་ལས་འདས་པའི་གྲོང་ཁྱེར་དུ་འགྲོ་བའི་ལམ་ཡོངས་སུ་སྦྱང་བར་#བསྒྲུབས་པ་ཡིན་ཏེ་</s>
    <s id="4:11">དེས་ན་ཁྱོད་ཡོད་པ་མ་ཡིན་པའི་འཇིགས་པ་སྙིང་ལ་བརྟགས་ནས། ཅིའི་ཕྱིར་འཇིགས།</s>
    <s id="4:12">ཡིད་#ལ་ཡོངས་སུ་དགའ་བ་བསྐྱེད་པ་དང་།</s>
    <s id="4:13">ཆོས་འདི་བདག་ཏུ་འགྱུར་བར་གྱིས་ཤིག །</s>
  </p>
  <p id="5">
    <s id="5:1">བདག་ཉིད་ལ་ཀུན་ནས་ཉོན་མོངས་པའི་དངོས་པོ་ཐམས་ཅད་མྱ་ངན་ལས་ཟློ་#བའི་གཏམ་ཡང་ཁོད་ཅིག །</s>
    <s id="5:2">ཇི་སྐད་དུ་བཅོམ་ལྡན་འདས་ཀྱིས།</s>
    <s id="5:3">མྱ་ངན་འདས་ལ་ཆོས་རྣམས་ཆོས་ཡོད་མིན། །</s>
    <s id="5:4">འདི་ན་གང་མེད་དེ་དག་གཞར་ཡང་མེད། །</s>
    <s id="5:5">ཡོད་དང་མེད་ཅེས་རྟོག་པ་དང་ལྡན་ཞིང་། །</s>
    <s id="5:6">དེ་ལྟར་སྤྱོད་རྣམས་སྡུག་བསྔལ་ཞི་མི་འགྱུར། །ཞེས་གསུངས་སོ། །</s>
    <s id="5:7">མྱ་ངན་ལས་འདས་པ་ནི་མྱ་ངན་ལས་རྒལ་བ་</s>
    <s id="5:8">ཕུང་པོ་ལྷག་མ་མེད་པའི་མྱ་ངན་ལས་འདས་པའི་དབྱིངས་ཏེ་</s>
    <s id="5:9">སྡོང་བུ་དང་མར་ཡོངས་སུ་ཟད་པས་མར་མེ་ཤི་བ་བཞིན་ནོ། །</s>
    <s id="5:10">རང་ཉིད་ཀྱིས་ཡང་དག་པ་ཇི་ལྟ་བ་བཞིན་རྟོགས་པ་རྣམས་ལ་</s>
    <s id="5:11">དེ་ཁོ་ན་ཉིད་ཀྱི་ཡེ་ཤེས་ཀྱི་མེའི་སྟོབས་ཀྱིས་</s>
    <s id="5:12">བདག་གི་བ་ལ་ཆགས་པ་ལོག་པས་</s>
    <s id="5:13">འདོད་ཆགས་དང་ཞེ་སྡང་དང་གཏི་མུག་དང་རྒྱགས་པ་དང་ང་རྒྱལ་ལ་སོགས་པ་རྣམས་ཀྱི་ཡོད་པ་ཉིད་རྣམ་པ་ཐམས་ཅད་དུ་མེད་པ་ཉིད་ཡིན་ནོ་</s>
    <s id="5:14">སྙམ་དུ་#ཁྱོད་ཅག་ཡ་མཚན་ཅན་ཐམས་ཅད་ཀྱིས་མངོན་པར་འདོད་དོ་</s>
    <s id="5:15">ཞེས་སངས་རྒྱས་བཅོམ་ལྡན་འདས་ཀྱིས་བཤད་པ་རྣམས་ཀྱིས་ཡིད་ཡོངས་སུ་དགའ་བར་འགྱུར་གྱི།</s>
    <s id="5:16">མུ་སྟེགས་བྱེད་རྣམས་ཀྱིས་འདི་དེ་ཁོ་ན་ལྟར་ཡིན་ནོ་ཞེས་བྱ་བར་ངེས་པར་ནི་མ་ཟིན་ཏོ། །</s>
    <s id="5:17">འདིར་སུ་བ་རྣམས་ཀྱིས་#སུ་མི་མངོན་པར་བྱས་སོ་ཞེས་བྱ་བ་ལ་སོགས་པའི་མདོར་བྱས་པ་བདུན་པ་མི་མངོན་པར་བྱས་པའོ། །</s>
    <s id="5:18">འདི་ལ་བཅོམ་ལྡན་འདས་ཀྱིས་ད་ལྟར་གང་དག་མྱ་ངན་ལས་འདས་པ་འདི་ན་#མེད་པ་སྟེ།</s>
    <s id="5:19">རབ་རིབ་མེད་པའི་གནས་སྐབས་ན་</s>
    <s id="5:20">རབ་རིབ་ཅན་རྣམས་ཀྱིས་དམིགས་པའི་སྐྲ་ཤད་དང་སྦྲང་བུ་ལ་སོགས་པ་ལྟ་བུའམ།</s>
    <s id="5:21">སྒྲོལ་#མའི་གནས་སྐབས་ན་ཁྱིམ་ན་</s>
    <s id="5:22">ནམ་མཁའ་འོད་ཟེར་གྱུར་བས་</s>
    <s id="5:23">ཐག་པ་ལ་སྦྲུལ་དུ་མཐོང་བའི་འཇིགས་པས་</s>
    <s id="5:24">མཐོང་བའི་དུག་འཕོས་པའི་དོགས་པ་ལོག་པ་བཞིན་རྣམ་པ་ཐམས་ཅད་དུ་མི་སྣང་བར་གྱུར་ཅིང་</s>
    <s id="5:25">ཡོད་པ་མ་ཡིན་པ་དེ་དག་ནི་</s>
    <s id="5:26">རབ་རིབ་ཅན་གྱི་གནས་སྐབས་ན་</s>
    <s id="5:27">རབ་རིབ་ཅན་རྣམས་ཀྱི་སྐྲ་ཤད་དང་སྦྲང་བུ་ལ་སོགས་པ་</s>
    <s id="5:28">དག་ལྟ་བུ་དང་ཇི་ལྟར་སྣང་བའི་གནས་སྐབས་ན་</s>
    <s id="5:29">སྦྲུལ་མེད་པས་</s>
    <s id="5:30">ཐག་པ་ལ་སྦྲུལ་གྱི་བློ་མེད་པ་</s>
    <s id="5:31">དེ་བཞིན་དུ་མུན་པའི་གནས་སྐབས་ན་</s>
    <s id="5:32">ཡང་#བདེན་པར་གྱུར་པའི་#སྦྲུལ་མེད་པས་</s>
    <s id="5:33">སྦྲུལ་གྱི་བློ་གང་ཡིན་པ་དེ་ཡང་མེད་པ་བཞིན་གཞར་ཡང་སྟེ།</s>
    <s id="5:34">འཁོར་བའི་གནས་སྐབས་འགའ་#ཡང་ཡོད་པ་མ་ཡིན་ནོ་ཞེས་གསུང་བར་#གྱུར་ཏོ། །</s>
    <s id="5:35">འོ་ན་ཇི་ལྟར་འཁོར་བ་ཀུན་ནས་ཉོན་མོངས་པ་དང་ལས་ལས་#བྱུང་ཞེ་ན།</s>
    <s id="5:36">བཤད་པ་འཁོར་བ་ནི་རབ་རིབ་ཅན་གྱིས་དམིགས་པའི་སྐྲ་ཤད་ལ་སོགས་པའི་བློའི་ངོ་བོའི་ཚོགས་དང་འདྲ་སྟེ་</s>
    <s id="5:37">མུན་པའི་གནས་སྐབས་ན་</s>
    <s id="5:38">སྦྲུལ་གྱིས་འཇིགས་པ་ཕྱིན་ཅི་ལོག་བཞིན་ནོ། །</s>
    <s id="5:39">འདི་ཡང་ཡོད་པ་མ་ཡིན་པའི་ཕྱིན་ཅི་ལོག་གི་མུན་པས་</s>
    <s id="5:40">བློ་གྲོས་ཀྱི་མིག་ལྡོངས་པར་བྱས་པའི་བྱིས་པའི་སྐྱེ་བོ་རྣམས་ཀྱི་ཡིན་ནོ་ཞེས་བཤད་པ་ནི།</s>
    <s id="5:41">ཡོད་དང་མེད་ཅེས་རྟོག་པ་དང་ལྡན་ཞིང་། །</s>
    <s id="5:42">དེ་ལྟར་སྤྱོད་རྣམས་སྡུག་བསྔལ་ཞི་མི་འགྱུར། །ཞེས་བྱ་བའོ། །</s>
    <s id="5:43">ལེགས་པར་#བཤད་པ་ལས་ནི་རྣམས་ཡོད་རྣམས་ཟ་#མིན། །</s>
    <s id="5:44">ཞེས་བྱ་བར་འགྱུར་མོད་ཀྱི།</s>
    <s id="5:45">ཏིང་ན་#ནི་ཏིང་ངོར་འགྱུར་རོ་ཞེས་བྱ་བ་བརྗོད་པར་བྱའོ་</s>
    <s id="5:46">ཞེས་བྱ་བའི་མཚན་ཉིད་ལས་ན་</s>
    <s id="5:47">ཆོས་ཡོད་མིན་ཞེས་གསུངས་སོ། །</s>
    <s id="5:48">དྷརྨཱ་ཎཱ་ཨ་མ་ཞེས་བསྟན་པར་བྱ་བ་#ལ།</s>
    <s id="5:49">འདིར་ཡི་གེ་ཨ་དང་ཡི་གེ་#མ་མི་མངོན་པར་བྱས་སོ། །</s>
    <s id="5:50">དེ་#ཡོད་ཅེས་རྟོག་པ་དང་ལྡན་པ་ནི་</s>
    <s id="5:51">ཁྱེད་ཅག་གྲངས་ཅན་པ་དང་འུག་པ་པ་དང་།</s>
    <s id="5:52">གཟེགས་ཟན་དང་། སེར་སྐྱ་དང་། བྱེ་བྲག་ཏུ་སྨྲ་བ་པ་རྣམས་ཡིན་ལ།</s>
    <s id="5:53">མེད་ཅེས་རྟོག་པ་དང་ལྡན་པ་ནི་</s>
    <s id="5:54">བྱེ་བྲག་པ་དང་མདོ་སྡེ་པ་དང་རྣམ་པར་ཤེས་པ་སྨྲ་བ་རྣམས་ཏེ།</s>
    <s id="5:55">དེ་ལྟར་སྤྱོད་པ་ཡོད་པ་དང་མེད་པའི་གདོན་གྱིས་ཟིན་པ་</s>
    <s id="5:56">རབ་རིབ་ཀྱི་གནས་སྐབས་ན་#རབ་རིབ་ཅན་རྣམས་ལྟ་བུ་དང་</s>
    <s id="5:57">མུན་ཁུང་དུ་ཐག་པ་ལ་སྦྲུལ་གྱི་བློ་ཅན་རྣམས་བཞིན་དུ་ལྟ་བ་</s>
    <s id="5:58">ཕྱིན་ཅི་ལོག་ཏུ་གྱུར་པ་རྣམས་ཀྱི་སྡུག་བསྔལ་ཏེ།</s>
    <s id="5:59">འགྲོ་བ་ལྔའི་འཁོར་བར་སྐྱེ་བ་དང་། རྒ་བ་དང་#འཆི་བའི་སྡུག་བསྔལ་དང་མྱ་ངན་ལ་སོགས་པ་ཞི་བར་མི་འགྱུར་རོ། །</s>
    <s id="5:60">དེ་དག་གི་རྣམ་པར་དཔྱད་པ་ནི་</s>
    <s id="5:61">གནས་དང་གནས་སུ་འདི་ཉིད་ལས་བསྟན་ཟིན་པའི་ཕྱིར་མ་བཤད་དོ། །</s>
    <s id="5:62">དེ་ཉིད་ཀྱི་ཕྱིར།</s>
    <s id="5:63">གང་ཟག་ཕུང་པོ་སྨྲ་བ་ཡི#། །</s>
    <s id="5:64">འཇིག་རྟེན་གྲངས་ཅན་འུག་ཕྲུག་དང་། །</s>
    <s id="5:65">གོས་མེད་བཅས་#ལ་གལ་ཏེ་ཞིག །</s>
    <s id="5:66">ཡོད་མེད་འདས་པ་སྨྲ་ན་དྲིས། །</s>
    <s id="5:67">དེའི་ཕྱིར་སངས་རྒྱས་རྣམས་ཀྱིས་#ནི། །</s>
    <s id="5:68">བསྟན་པ་འཆི་མེད་ཡོད་མེད་པས#། །</s>
    <s id="5:69">འདས་པ་ཟབ་མོ་ཞེས་བཤད་པ། །</s>
    <s id="5:70">ཆོས་ཀྱི་ཁུད་པ་ཡིན་ཞེས་གྱིས། །ཞེས་གསུངས་སོ། །</s>
    <s id="5:71">གལ་ཏེ་གང་འདི་ལྟ་སྟེ།</s>
    <s id="5:72">ཐམས་ཅད་བཏང་བས་མྱ་ངན་ལས་འདས་པ་#ཞེས་བྱ་བ་</s>
    <s id="5:73">འདི་ཉིད་ཡ་མཚན་ཅན་རྣམས་ཀྱི་ཡང་བསམ་པ་ཡིན་ན་ནི་</s>
    <s id="5:74">ཁྱོད་དང་མུ་སྟེགས་ཅན་རྣམས་ལ་ཁྱད་པར་ཅི་ཡོད་ཅེ་ན།</s>
    <s id="5:75">ཁྱད་པར་ནི་མུ་སྟེགས་ཅན་རྣམས་ལ་ཐམས་ཅད་གཏོང་#བའི་བསམ་པ་ཙམ་ཞིག་ཏུ་</s>
    <s id="5:76">ཟད་ཀྱི་ཐམས་ཅད་གཏོང་བའི་ཐབས་བརྗོད་པ་མེད་པ་གང་ཡིན་པ་འདི་ཡིན་ནོ། །</s>
    <s id="5:77">ཐམས་ཅད་གཏོང་བའི་ཐབས་མ་བསྟན་ན་ཡང་། །</s>
    <s id="5:78">གང་ཞིག་གཏོང་ཐབས་མི་ཤེས་དེ། །</s>
    <s id="5:79">ཅི་ཞིག་གཏོང་བར་བྱེད་པར་འགྱུར། །</s>
    <s id="5:80">ཐམས་ཅད་གཏོང་བའི་བསམ་པ་ལ་གནས་ཀྱང་</s>
    <s id="5:81">མུ་སྟེགས་ཅན་གྱི་ལུགས་ལ་བརྟེན་ཞིང་བཏང་བའི་ཐབས་མངོན་པར་མ་#ཤེས་པས་</s>
    <s id="5:82">ཅི་ཞིག་གཏོང་བར་བྱེད་པར་འགྱུར་ཏེ།</s>
    <s id="5:83">གང་གི་ཕྱིར་ཐམས་ཅད་གཏོང་བའི་ཐབས་དོན་དམ་པའི་བདེན་པའི་ཆོས་</s>
  </p>
  <p id="6">
    <s id="6:1">ཐམས་ཅད་རང་བཞིན་གྱིས་སྟོང་པ་ཉིད་མཚན་ཉིད་#ཅན་མི་ཤེས་པའི་ཕྱིར་རོ། །</s>
    <s id="6:2">དེ་ཉིད་ཀྱི་ཕྱིར།</s>
    <s id="6:3">དེས་ན་ངེས་པར་ཐུབ་པ་ཡི། །</s>
    <s id="6:4">གཞན་དུ་ཞི་བ་མེད་ཅེས་གསུངས། །</s>
    <s id="6:5">འདི་ཉིད་ལ་དགོངས་ནས་ཐུབ་པས་</s>
    <s id="6:6">དགེ་སྦྱོང་དང་པོ་ནི་འདི་ཉིད་དུའོ། །</s>
    <s id="6:7">གཉིས་པ་དང་གསུམ་པ་ནི་འདི་ཉིད་དུའོ། །</s>
    <s id="6:8">བཞི་བ་ནི་འདི་ཉིད་དུའོ། །</s>
    <s id="6:9">ཕ་རོལ་པོ་#སྨྲ་བ་ནི་དགེ་སྦྱོང་དག་གིས་སྟོང་པའོ་ཞེས་གསུངས་སོ་ཞེས་བྱ་བར་ངེས་སོ། །</s>
    <s id="6:10">ཐམས་ཅད་གཏོང་བའི་ཐབས་ཡང་དག་པར་བསྟན་པ་འདི་ལས་ནི་</s>
    <s id="6:11">སངས་རྒྱས་བཅོམ་ལྡན་འདས་ཀྱི་ཡེ་ཤེས་ཀྱི་འཇུག་པ་ཐམས་ཅད་ལ་ཐོགས་པ་མེད་པས་</s>
    <s id="6:12">དོན་ཇི་ལྟ་བ་བཞིན་དུ་སྟོན་པ་པོ་ཉིད་དུ་རྟོགས་སོ། །</s>
    <s id="6:13">མུ་སྟེགས་ཅན་རྣམས་ནི་</s>
    <s id="6:14">ཐམས་ཅད་གཏོང་བའི་ཐབས་སྟོན་པའི་ནུས་པ་དང་བྲལ་བས་</s>
    <s id="6:15">དངོས་པོའི་རྣམ་པ་གཞན་དུ་ཡང་</s>
    <s id="6:16">ཤེས་པའི་ཕྱིན་ཅི་ལོག་པ་ཉིད་དུ་གྲུབ་པའི་ཕྱིར་སྒྲུབ་པར་མི་བྱའོ། །</s>
    <s id="6:17">གལ་ཏེ་ཁྱོད་ཀྱི་ལྟར་ན་ཡང་</s>
    <s id="6:18">མངོན་སུམ་མ་ཡིན་པའི་ཕྱིར་ན་</s>
    <s id="6:19">ཤེས་བྱ་མཐའ་ཡས་པ་དབང་པོ་ལས་འདས་པའི་དོན་ཉེ་བར་བསྟན་པ་དག་ལ་ཅི་དོན་</s>
    <s id="6:20">འདི་ཇི་སྐད་དུ་#བསྟན་པ་དེ་ཁོ་ན་ལྟར་ཡིན་ནམ་འོན་ཏེ་གཞན་དུ་ཡིན་ཞེས་དེ་རྣམས་ཐེ་ཚོམ་སྐྱེ་བར་འགྱུར་བ་ཉིད་མ་ཡིན་ནམ།</s>
    <s id="6:21">དེའི་ཡུལ་ཅན་གྱི་ངེས་པའི་རྒྱུ་ནི་ཡོད་པ་མ་ཡིན་ནོ། །</s>
    <s id="6:22">དེ་ལ་ཡང་བཤད་པར་བྱ་སྟེ།</s>
    <s id="6:23">སངས་རྒྱས་ཀྱིས་གསུངས་ལྐོག་གྱུར་པ#། །</s>
    <s id="6:24">གང་ཞིག་ཐེ་ཚོམ་སྐྱེ་འགྱུར་བ། །</s>
    <s id="6:25">དེ་ཡིས་སྟོང་པ་ཉིད་བསྟན་#ཏེ། །</s>
    <s id="6:26">འདི་ཉིད་ཁོ་ནར་ཡིད་ཆེས་བྱ། །</s>
    <s id="6:27">དངོས་པོ་ཐམས་ཅད་མངོན་སུམ་དུ་ཤེས་པས་གོ་བར་བྱ་བ་ནི་</s>
    <s id="6:28">མ་ཡིན་གྱི་རྗེས་སུ་དཔག་པས་རྟོགས་པར་བྱ་བ་ཡང་ཡོད་དོ། །</s>
    <s id="6:29">རྗེས་སུ་དཔག་པར་བྱ་བར་ནུས་པ་མ་#ཡིན་ཏེ།</s>
    <s id="6:30">དཔེ་ཡང་#ཡོད་པའི་ཕྱིར་རོ། །</s>
    <s id="6:31">འདིར་ཐམས་ཅད་གཏོང་བའི་ཐབས་ནི་</s>
    <s id="6:32">ཆོས་ཐམས་ཅད་རང་བཞིན་གྱིས་སྟོང་པ་ཉིད་ཡིན་ཏེ།</s>
    <s id="6:33">དེ་ནི་གང་གིས་ཀྱང་གཞན་ཉིད་དུ་བསྒྱུར་བར་མི་ནུས་སོ། །</s>
    <s id="6:34">དོན་འདི་ནི་རྟག་ཏུ་ཉེ་ཡང་</s>
    <s id="6:35">སྐྱེ་བོ་ཐམས་ཅད་ཀྱིས་མངོན་སུམ་མ་ཡིན་པའི་ཕྱིར་</s>
    <s id="6:36">ཕྲ་བ་ཡང་ཡིན་ལ་དེ་ནི་འཐད་པས་ཆོས་ཐམས་ཅད་ལ་རང་བཞིན་དུ་འཛིན་པ་བཟློག་པའི་སྒོ་ནས་</s>
    <s id="6:37">ཇི་ལྟ་བ་བཞིན་དུའང་བསྟན་ཏོ། །</s>
    <s id="6:38">རེ་ཞིག་འདི་ཉིད་ལ་འདི་ངེས་པར་གྱིས་ཤིག །</s>
    <s id="6:39">ཅི་སྟེ་འདི་ལ་ཅི་འདི་ནི་དེ་ཁོ་ན་ལྟར་ཡིན་ནམ་</s>
  </p>
  <p id="7">
    <s id="7:1">འོན་ཏེ་རྣམ་པ་གཞན་དུ་ཡིན་སྙམ་དུ་མི་ངེས་པའི་རྒྱུ་ཅུང་ཟད་ཅིག་ཡོད་ཅིང་</s>
    <s id="7:2">གལ་ཏེ་བཤད་ཟིན་པ་དང་འཆད་པའི་རབ་ཏུ་བྱེད་པས་བསྟན་པའི་ངེས་པས་དེ་མ་བསལ་ན་ནི་</s>
    <s id="7:3">དེ་སྨྲོས་ཤིག །</s>
    <s id="7:4">འདིས་མ་ངེས་པའི་རྒྱུ་ཅུང་ཟད་ཀྱང་བརྗོད་པར་ནུས་པ་ནི་མ་ཡིན་ཏེ།</s>
    <s id="7:5">དེའི་ཕྱིར་དཔེ་#གྲུབ་པ་ཁོ་ནའོ། །</s>
    <s id="7:6">དེའི་ཕྱིར་དེ་ལས་གཞན་པའི་བཅོམ་ལྡན་འདས་ཀྱི་གསུང་#མངོན་སུམ་མ་ཡིན་པའི་དོན་སྟོན་པར་བྱེད་པ་ཡང་རང་ཉིད་ཀྱི་ཚུལ་གྱིས་དོན་ཇི་ལྟ་བ་བཞིན་ནོ་ཞེས་བྱ་བར་#རྟོགས་པར་བྱ་སྟེ།</s>
    <s id="7:7">དེ་བཞིན་གཤེགས་པས་#བསྟན་པའི་ཕྱིར་</s>
    <s id="7:8">རང་བཞིན་གྱིས་སྟོང་པ་ཉིད་ཀྱི་དོན་རྗོད་#པར་བྱེད་པའི་གསུང་བཞིན་ནོ། །</s>
    <s id="7:9">དེའི་ཕྱིར་སངས་རྒྱས་ཀྱིས་གསུངས་པའི་ལྐོག་ཏུ་གྱུར་པ་དག་ལ་ཐེ་ཚོམ་གང་#ལ་ཟ།</s>
    <s id="7:10">བཅོམ་ལྡན་འདས་ཀྱིས།</s>
    <s id="7:11">འཇིག་རྟེན་ཁམས་ནི་སྟོང་རྣམས་སུ། །</s>
    <s id="7:12">ང་ཡིས་མདོ་རྣམས་གང་གསུངས་པ། །</s>
    <s id="7:13">ཡི་གེ་ཐ་དད་དོན་གཅིག་སྟེ། །</s>
    <s id="7:14">ཡོངས་སུ་བསྒྲག་པར་ནུས་མ་#ཡིན། །</s>
    <s id="7:15">དངོས་པོ་གཅིག་ནི་བསམ་#བྱས་ན། །</s>
    <s id="7:16">དེ་དག་ཐམས་ཅད་བསྒོམས་འགྱུར་ཏེ། །</s>
    <s id="7:17">སངས་རྒྱས་ཀུན་གྱིས་#ཆེས་མང་པོ། །</s>
    <s id="7:18">ཇི་སྙེད་རབ་ཏུ་བསྟན་པ་རྣམས། །</s>
    <s id="7:19">ཆོས་རྣམས་ཀུན་གྱི་བདག་མེད་ཡིན། །</s>
    <s id="7:20">མི་གང་དོན་ལ་མཁས་རྣམས་ཀྱིས། །</s>
    <s id="7:21">གནས་འདི་ལ་ནི་བསླབ་བྱས་ན#། །</s>
    <s id="7:22">སངས་རྒྱས་ཆོས་རྣམས་རྙེད་མི་དཀའ། །</s>
    <s id="7:23">ཞེས་བྱ་བ་དང་། དེ་བཞིན་དུ།</s>
    <s id="7:24">ཇི་ལྟར་བདག་གི་འདུ་ཤེས་ཤེས་གྱུར་པ། །</s>
    <s id="7:25">དེ་བཞིན་ཐམས་ཅད་ལ་ནི་བློ་སྦྱར་བྱ། །</s>
    <s id="7:26">ཆོས་རྣམས་ཐམས་ཅད་དེ་ཡི་རང་བཞིན་ཏེ། །</s>
    <s id="7:27">རྣམ་པར་དག་པ་ནམ་མཁའ་ལྟ་བུ་ཡིན། །</s>
    <s id="7:28">ཞེས་ཇི་སྐད་དུ་གསུངས་པ་ལྟ་བུའོ། །</s>
    <s id="7:29">དེ་བཞིན་གཤེགས་པ་ལྟར་མུ་སྟེགས་ཅན་རྣམས་ཀྱང་</s>
    <s id="7:30">ཕྱིན་ཅི་མ་ལོག་པར་བརྗོད་པ་#ཉིད་དུ་ངེས་པར་ནི་མི་#ནུས་ཏེ།</s>
    <s id="7:31">དེ་རྣམས་ནི་མཐོང་བའི་ཆོས་ཉིད་ལ་</s>
    <s id="7:32">ཕྱིན་ཅི་ལོག་ཏུ་གྱུར་པའི་ཕྱིར་རོ། །</s>
    <s id="7:33">འདི་ལྟར་དེ་རྣམས་ཀྱིས་ནི་འཇིག་རྟེན་འདིའི་འཇུག་པ་རྒྱུ་རྟག་པ་སྔོན་དུ་འགྲོ་བར་སྟོན་ན་</s>
    <s id="7:34">མཐོང་བ་དང་འགལ་བ་དང་འཐད་པ་དང་འགལ་བ་དེ་ནི་བསྟན་པར་མི་ནུས་སོ། །</s>
    <s id="7:35">དེ་ལྟར་ན། གང་གིས་འཇིག་རྟེན་འདི་མཐོང་དཀའ། །</s>
    <s id="7:36">དེ་ནི་གཞན་ལ་#བླུན་པ་ཉིད། །</s>
    <s id="7:37">ཟླ་བ་ཉ་བ་ལ་མཐོང་བའི་ནུས་པ་ཉམས་པ་འགའ་ཞིག་གིས་</s>
    <s id="7:38">སྐད་#མ་དྷྲུབ་དང་ཨ་ནུ་#དན་ཏི་མཐོང་བ་ནི་མ་ཡིན་ནོ། །</s>
    <s id="7:39">དེ་བཞིན་དུ་མུ་སྟེགས་ཅན་འདིས་ཀྱང་གང་གི་ཚེ་རེ་ཞིག་སེམས་ཅན་དང་སྣོད་ཅེས་བྱ་བའི་འཇིག་རྟེན་འདིའི་རྒྱུ་དང་འབྲས་བུ་ལ་རྨོངས་པས་</s>
    <s id="7:40">དོན་རགས་པ་ཡང་དག་པར་མི་མཐོང་བ་དེའི་ཚེ་</s>
    <s id="7:41">དོན་ཇི་ལྟར་དོན་ཤིན་ཏུ་ཕྲ་བ་ཡུལ་དང་དུས་རིང་པོས་ཆོད་ཅིང་རབ་ཏུ་དབྱེ་བ་དང་བཅས་པ་ཤེས་པར་འགྱུར།</s>
    <s id="7:42">དེའི་ཕྱིར་འཁོར་བའི་ལམ་གྱི་ངལ་དུབ་བསལ་བར་བྱ་བའི་ཕྱིར་</s>
    <s id="7:43">དེ་ཁོ་ན་ཉིད་མཐོང་བའི་ཆུ་དྲི་མ་མེད་པ་བཏུང་བར་འདོད་པ།</s>
    <s id="7:44">གང་དག་མུ་སྟེགས་ཅན་</s>
    <s id="7:45">རང་ཉིད་ལྟ་བ་ཤིན་ཏུ་ཕྱིན་ཅི་ལོག་ཅིང་</s>
    <s id="7:46">སྨིག་རྒྱུའི་ཆུ་ལྟར་བསྟེན་པར་བྱ་བ་མ་ཡིན་པ།</s>
    <s id="7:47">དེའི་རྗེས་འགྲོ་དེ་དག །</s>
    <s id="7:48">ཤིན་ཏུ་ཡུན་རིང་བསླུས་པར་འགྱུར། །</s>
    <s id="7:49">གང་དག་སངས་རྒྱས་བཅོམ་ལྡན་འདས་ཀྱིས་དོན་ཇི་ལྟ་བ་བཞིན་སྟོན་པ་ལ་མི་བརྟེན་པར་</s>
    <s id="7:50">ཐར་པ་འདོད་པ་ཉིད་ཀྱིས་མཐོང་བ་དང་མ་མཐོང་བའི་དངོས་པོའི་རང་བཞིན་ལ་རྣམ་པར་རྨོངས་པའི་མུ་སྟེགས་ཅན་གྱི་#རྗེས་སུ་འགྲོ་བ་</s>
    <s id="7:51">དེ་དག་ནི་ཕྱི་མའི་མཐའི་#མུར་གཏུགས་པ་མེད་པ་ཅན་གྱི་འཁོར་བར་བསླུས་པར་འགྱུར་རོ། །</s>
    <s id="7:52">འདིར། ཇི་ལྟར་ནོར་ལ་མི་མཁས་ཚོང་བ་</s>
    <s id="7:53">ངན་པ་རིན་ཆེན་གླིང་དུ་སོང་རྣམས་རིན་པོ་ཆེ། །</s>
    <s id="7:54">འདོད་པས་རྨོངས་ལས་ནོར་བུ་རིན་ཐང་ཆེན་པོ་བཏང་ནས་</s>
    <s id="7:55">ནོར་བུ་མཆིང་#བུ་ལེན་པ་ལྟར། །</s>
    <s id="7:56">དེ་བཞིན་གཞུང་ལུགས་དག་ལ་མི་མཁས་བློ་གྲོས་ངན་ཞིང་</s>
    <s id="7:57">འཛམ་བུའི་གླིང་དུ་སོང་བ་#རྣམས། །</s>
    <s id="7:58">ཐར་པའི་རེ་བ་བཅད་#པས་རྨོངས་ལས་</s>
    <s id="7:59">#སངས་རྒྱས་གཞུང་ལུགས་དོར་ནས་མུ་སྟེགས་གཞུང་ལུགས་ལེན། །ཞེས་བཤད་དོ། །</s>
    <s id="7:60">ཡང་ཅིའི་ཕྱིར། ཐར་པ་འདོད་པ་དེ་དག་ཕྱིན་ཅི་ལོག་ཏུ་མཐོང་བ་མུ་སྟེགས་ཅན་གྱི་རྗེས་སུ་འགྲོ་ཞེ་ན།</s>
    <s id="7:61">རང་བཞིན་གྱིས་སྟོང་པ་ཉིད་ཀྱི་ཆོས་བསྟན་པ་ཉན་པ་ལ་འཇིགས་པའི་ཕྱིར་རོ། །</s>
    <s id="7:62">འཇིགས་པ་དེ་ནི། བདག་ཡོད་མ་ཡིན་འབྱུང་མི་འགྱུར། ། བདག་གི་ཡོད་མིན་འབྱུང་མི་འགྱུར། །ཞེས་བརྟགས་ནས་སྐྲག་#པ་ལས་སོ། །</s>
    <s id="7:63">སྐྲག་པ་དེ་ཡང་ཤིན་ཏུ་ཡུན་རིང་པོར་བདག་ཏུ་འཛིན་པ་དང་བདག་གིར་འཛིན་པ་གོམས་པ་#ལས་སོ། །</s>
    <s id="7:64">དེ་ཉིད་ཀྱི་ཕྱིར་ཤིན་ཏུ་ཡུན་རིང་པོར་གོམས་པར་བྱས་ཀྱང་དགེ་བའི་བཤེས་གཉེན་གྱིས་ཡོངས་སུ་བཟུང་བས་</s>
  </p>
  <p id="8">
    <s id="8:1">དངོས་པོའི་རང་བཞིན་ལ་མངོན་པར་ཞེན་པའི་དྲི་མ་དོར་ནས། །</s>
    <s id="8:2">མྱ་ངན་འདས་པར་རང་འགྲོ་གང་། །</s>
    <s id="8:3">དེ་དག་ཤིན་ཏུ་བྱ་དཀའ་བྱེད། །</s>
    <s id="8:4">རང་ཉིད་སངས་རྒྱས་བཅོམ་ལྡན་འདས་སུ་གྱུར་ནས་</s>
    <s id="8:5">རང་ཉིད་ཁོ་ན་མྱ་ངན་ལས་འདས་པའི་གྲོང་ཁྱེར་དུ་</s>
    <s id="8:6">ཉེ་བར་གཤེགས་ཏེ། དེ་ལྟར་དཀའ་བ་མཛད་པ་ཐུགས་རྗེ་ཆེན་པོ་མངའ་བ།</s>
    <s id="8:7">འདྲེན་སླད་བཞིན་དུའང་དམ་པ་ནི། །</s>
    <s id="8:8">མ་ཡིན་ཡིད་འགྲོར་སྤྲོ་མ་ཡིན། །</s>
    <s id="8:9">དམ་པ་མ་ཡིན་པ་བདག་ཏུ་འཛིན་པ་དང་བདག་གིར་འཛིན་པ་ལ་</s>
    <s id="8:10">རྣམ་པར་གནས་པའི་ཡིད་རང་ཉིད་མྱ་ངན་ལས་འདས་པར་འགྲོ་བར་#མི་སྤྲོ་བ་འབའ་ཞིག་ཏུ་མ་ཟད་ཀྱི།</s>
    <s id="8:11">འོན་ཀྱང་དམ་པ་མ་ཡིན་པའི་ཡིད་ནི་མཛད་དཀའ་བ་མཛད་པའི་འདྲེན་པའི་#སླད་བཞིན་དུ་</s>
    <s id="8:12">#མྱ་ངན་ལས་འདས་པར་འགྲོ་བར་མི་སྤྲོའོ། །</s>
    <s id="8:13">ཡང་ཅིའི་ཕྱིར་དམ་པ་མ་ཡིན་པའི་གང་ཟག་གི་ཡིད་འདྲེན་པ་པོ་</s>
    <s id="8:14">#དེའི་རྗེས་བཞིན་དུ་ཡང་</s>
    <s id="8:15">མྱ་ངན་ལས་འདས་པར་འགྲོ་བ་མི་སྤྲོ་ཞེ་ན།</s>
    <s id="8:16">སྟོང་པ་ཉིད་ལ་སྐྲག་པའི་ཕྱིར་རོ། །</s>
    <s id="8:17">ཡང་གང་ཞིག་འདི་ལ་སྐྲག་པར་འགྱུར་ཞེ་ན།</s>
    <s id="8:18">གང་ཞིག་འགྱུར་བ་དེ་བསྟན་པའི་ཕྱིར་བཤད་པ།</s>
    <s id="8:19">མ་མཐོང་སྐྲག་པར་མི་རྩོམ་སྟེ། །</s>
    <s id="8:20">མཐོང་ན་རྣམ་ཀུན་དེ་བཟློག་འགྱུར། །</s>
    <s id="8:21">དེས་ན་ངེས་པར་ཅུང་ཟད་ཅིག །</s>
    <s id="8:22">ཤེས་ལ་སྐྲག་པར་བསྒྲུབ་#པར་བྱ། །</s>
    <s id="8:23">བསྟན་བཅོས་ཀྱི་བརྡ་ལ་མ་བྱང་བ་ནི་བ་ལང་རྫི་ལ་སོགས་པ་དག་སྟེ་</s>
    <s id="8:24">དེ་དག་ནི་སྟོང་པ་ཉིད་ལན་བརྒྱར་བསྟན་ཀྱང་</s>
    <s id="8:25">རྣམ་པ་ཐམས་ཅད་དུ་རྗེས་སུ་ཞུགས་པ་མེད་པས་</s>
    <s id="8:26">སྟོང་པ་ཉིད་ཀྱི་#དོན་མ་མཐོང་བའི་ཕྱིར་</s>
    <s id="8:27">དེ་ལ་སྐྲག་པ་མི་འབྱུང་སྟེ།</s>
    <s id="8:28">སྐད་ཅིག་མར་འཇིག་པ་ལ་དེར་རྨོངས་པ་ལྟ་བུ་དང་།</s>
    <s id="8:29">དམྱལ་བའི་མེ་ལ་ལོག་པར་ལྟ་བ་རྒྱུར་#བཟུང་བ་བཞིན་#ནོ། །</s>
    <s id="8:30">མཐོང་ན་རྣམ་ཀུན་དེ་ལྡོག་འགྱུར། །</s>
    <s id="8:31">སྟོང་པ་ཉིད་ཅེས་བྱ་བའི་ཆོས་མཐོང་ན་ནི་</s>
    <s id="8:32">དེ་ལ་མཁས་པ་རྣམས་རྣམ་པ་ཐམས་ཅད་དུ་</s>
    <s id="8:33">སྐྲག་པ་#ལྡོག་པར་འགྱུར་ཏེ།</s>
    <s id="8:34">འཇིགས་པའི་རྒྱུ་བདག་དང་བདག་གིར་#མངོན་པར་ཞེན་པ་དང་བྲལ་བའི་ཕྱིར་རོ། །</s>
    <s id="8:35">ཐག་པར་མཐོང་ན་ཐག་པ་ལ་#སྦྲུལ་དུ་ཕྱིན་ཅི་ལོག་སྐྱེས་པའི་སྦྲུལ་གྱི་#འཇིགས་པ་དང་བྲལ་བ་བཞིན་ནོ། །</s>
    <s id="8:36">གང་ཞིག་ཅུང་ཟད་ཅིག་ཤེས་ཤིང་ཅུང་ཟད་ཅིག་མི་ཤེས་པ་དེ་ལ་ནི་</s>
    <s id="8:37">ངེས་པ་སྟེ། གདོན་མི་ཟ་བར་འགྱུར་བས་སྐྲག་པར་བསྒྲུབ་པར་བྱའོ། །</s>
    <s id="8:38">གླང་པོ་ཆེ་མྱོས་པའི་རྐྱེན་བུ་ལེགས་པར་བསླབས་པ་ནི་</s>
    <s id="8:39">གླང་པོ་ཆེས་སྤར་བ་ན་#དེ་ལ་མི་འཇིགས་ལ།</s>
    <s id="8:40">དེ་ལ་བཞོན་པར་འདོད་པའི་གྲོང་པ་ཤིན་ཏུ་རྨོངས་པ་ཡང་མ་ཡིན་ནོ། །</s>
    <s id="8:41">དེ་ནི་དེ་ལས་ལྷུར་བ་ལ་སོགས་པའི་སྐྱོན་མ་མཐོང་བས་</s>
    <s id="8:42">ཞོན་པ་ཉིད་རྟོགས་#པར་སེམས་པ་ན་</s>
    <s id="8:43">དེ་ལ་མི་འཇིགས་སོ། །</s>
    <s id="8:44">ཅུང་ཟད་ཅིག་ཤེས་པ་ནི་</s>
    <s id="8:45">བདག་ཉིད་དེ་ལ་ཞོན་པར་བྱ་བར་རློམ་པ་ན་</s>
    <s id="8:46">ཆེས་ཤིན་ཏུ་འཇིགས་སོ། །</s>
    <s id="8:47">གཞན་ཡང་བྱ་བ་ཐམས་ཅད་ལ་འཇུག་པ་ན་</s>
    <s id="8:48">ཅུང་ཟད་ཅིག་ཤེས་པ་ངེས་པར་སྐྲག་པར་འགྱུར་གྱི།</s>
    <s id="8:49">དེ་ཁོ་ན་ཉིད་རིག་#པ་མ་ཡིན་ཏེ་</s>
    <s id="8:50">མ་བསྙེངས་པའི་ཕྱིར་རོ། །</s>
    <s id="8:51">གཏན་མི་ཤེས་པ་ཡང་མ་ཡིན་ཏེ།</s>
    <s id="8:52">གཏི་མུག་གིས་བཙས་པའི་ཕྱིར་རོ། །</s>
    <s id="8:53">ཅུང་ཟད་ཅིག་ཤེས་པ་ནི་སྐྲག་སྟེ། ཅི་འདི་ནུས་སམ་མི་ནུས་ཞིག་གུ་སྙམ་དུ་རྣམ་པར་དཔྱོད་པའི་ཕྱིར་རོ། །</s>
    <s id="8:54">ཡང་ཅིའི་ཕྱིར་ཅུང་ཟད་#ཤེས་པ་</s>
    <s id="8:55">འདི་དག་གིས་ཤེས་པར་བྱ་བ་ཡོངས་སུ་རྫོགས་པར་མ་གྱུར་གྱི་བར་དུ་</s>
    <s id="8:56">གོ་འཕང་གོང་#མ་མི་ཚོལ་ཞེ་ན།</s>
    <s id="8:57">བཤད་པར་བྱ་སྟེ། སྐྲག་པའི་ཕྱིར་རོ། །</s>
    <s id="8:58">ཡང་སྐྲག་པའི་རྒྱུ་ཅི་ཞིག་ཅེ་ན།</s>
    <s id="8:59">བཤད་པ་མ་#གོམས་པའོ། །</s>
    <s id="8:60">ཡང་དེའི་རྒྱུ་ཅི་ཞིག་ཅེ་ན།</s>
    <s id="8:61">ཕྱིན་ཅི་ལོག་ཏུ་གོམས་པའོ། །</s>
    <s id="8:62">དེ་ཉིད་བསྟན་པའི་ཕྱིར་བཤད་པ།</s>
  </p>
  <p id="9">
    <s id="9:1">བྱིས་རྣམས་ངེས་པ་ཁོ་ནར་ནི། །</s>
    <s id="9:2">འཇུག་བྱེད་ཆོས་ལ་གོམས་པ་སྟེ། །</s>
    <s id="9:3">དེ་དག་གོམས་པ་མེད་པ་ཡིས། །</s>
    <s id="9:4">ལྡོག་བྱེད་ཆོས་ལ་འཇིགས་པར་འགྱུར། །</s>
    <s id="9:5">འཇུག་པར་བྱེད་པའི་ཆོས་ནི་</s>
    <s id="9:6">འཁོར་བའི་འཇུག་པ་དང་རྗེས་སུ་མཐུན་པ་སྟེ།</s>
    <s id="9:7">སེམས་ཅན་སོ་སོའི་སྐྱེ་བོར་གཏོགས་པའི་ས་ལ་</s>
    <s id="9:8">གནས་པ་རྣམས་ནི་འཇུག་པར་བྱེད་པའི་ཆོས་ལ་གོམས་སོ། །</s>
    <s id="9:9">ལྡོག་པར་བྱེད་པའི་ཆོས་ནི་</s>
    <s id="9:10">དེ་ལ་གོམས་པའི་གེགས་དངོས་པོ་རྣམས་ཀྱི་</s>
    <s id="9:11">རང་བཞིན་སྟོང་པ་ཉིད་དེ་འཁོར་བ་ལྡོག་པའི་རྗེས་སུ་མཐུན་པའི་ཕྱིར་རོ། །</s>
    <s id="9:12">སོ་སོའི་སྐྱེ་བོ་རྣམས་ནི་</s>
    <s id="9:13">སེམས་ཀྱི་རྒྱུད་བདག་ལ་ཆགས་པ་དང་རྗེས་སུ་འབྲེལ་པའི་ཕྱིར་</s>
    <s id="9:14">དེ་ལྡོག་པར་བྱེད་པའི་ཆོས་ལ་#ཤིན་ཏུ་འཇིགས་ལ།</s>
    <s id="9:15">དངོས་པོ་ཐམས་ཅད་རང་བཞིན་གྱིས་སྟོང་པ་ཉིད་ལ་གཡང་སའི་སུལ་ལྟར་སེམས་པ་ན་</s>
    <s id="9:16">ཇི་ལྟ་བ་བཞིན་རྟོགས་པ་མི་བཟོད་དོ། །</s>
    <s id="9:17">དེའི་ཕྱིར་དེ་ལྟར་ན་གང་ཟག་མ་རིག་པའི་མུན་པ་སྟུག་#པོས་</s>
    <s id="9:18">དངོས་པོའི་དེ་ཉིད་གཡོགས་ཤིང་ཐོག་མ་དང་ཐ་མ་དང་མི་ལྡན་པའི་འཁོར་བའི་འབྲོག་དགོན་པར་</s>
    <s id="9:19">ལམ་བཟང་པོ་ཆུད་ཟོས་པ་འགའ་ཞིག་གལ་ཏེ་</s>
    <s id="9:20">རང་བཞིན་སྟོང་པ་ཉིད་ཀྱི་གཏམ་ལ་གུས་པར་འགྱུར་ན་</s>
    <s id="9:21">དེ་དང་མཐུན་པའི་རྐྱེན་ཉེ་བར་བསྒྲུབ་#པའི་སྒོ་ནས་</s>
    <s id="9:22">ཇི་ལྟར་སྟོང་པ་ཉིད་ལ་དང་བ་འཕེལ་བར་འགྱུར་བ་</s>
    <s id="9:23">དེ་ལྟར་བྱ་ཞིང་སྙིང་རྗེ་#བ་དང་། བཅོམ་ལྡན་འདས་དེ་བཞིན་གཤེགས་པ་ལ་བྱས་པ་གཟོ་ཞིང་</s>
    <s id="9:24">བདག་ཉིད་ཀྱི་དམ་པའི་ཆོས་ཀྱི་བར་ཆད་ཀྱི་རྒྱུ་མཚན་གཡང་ས་ཆེན་པོའི་རྒྱུ་ཡོངས་སུ་སྤང་བར་འདོད་པས་ཡང་བ་ལ་བརྟེན་པ་དང་།</s>
    <s id="9:25">སྦྱིན་པར་དཀའ་བ་ཡང་སྦྱིན་པ་དང་།</s>
    <s id="9:26">བསྡུ་བའི་དངོས་པོ་བཞིས་ཀྱང་བསྡུ་བར་བྱ་སྟེ།</s>
    <s id="9:27">དམ་པའི་ཆོས་འདི་འབད་པ་ཐམས་ཅད་ཀྱིས་སྐྱེ་བོ་དམ་པའི་ཆོས་ཀྱི་སྣོད་དུ་གྱུར་པ་ལ་ཉེ་བར་བསྟན་པར་བྱའོ། །</s>
    <s id="9:28">གང་ཞིག་ཇི་སྐད་བསྟན་པ་ལ་མི་གུས་པ་འབའ་ཞིག་ཏུ་མ་ཟད་ཀྱི།</s>
    <s id="9:29">གཞན་ཡང་།</s>
  </p>
  <p id="10">
    <s id="10:1">གང་ཞིག་གཏི་མུག་འགའ་ཞིག་གིས། །</s>
    <s id="10:2">བསྒྲིབས་ཤིང་དེ་ཉིད་གེགས་བྱེད་པ། །</s>
    <s id="10:3">དེ་ལ་དགེ་ལེགས་འགྲོ་བ་ཡང་། །</s>
    <s id="10:4">མེད་ན་ཐར་པ་སྨོས་ཅི་དགོས། །</s>
    <s id="10:5">གཏི་མུག་པ་འགའ་ཞིག་གིས་ཞེས་བྱ་བ་ནི་</s>
    <s id="10:6">ཕྲག་དོག་དང་སེར་སྣ་དང་ལེ་ལོ་དང་འཇིགས་པ་དང་ཉན་པ་པོ་ལ་སྡང་བ་ལ་སོགས་པས་སོ། །</s>
    <s id="10:7">གང་ཞིག་དེ་ཁོ་ན་ཉིད་ཉེ་བར་བསྟན་པའི་སྣོད་དུ་གྱུར་པའི་སྐྱེ་བོ་ལ་</s>
    <s id="10:8">དེ་ཁོ་ན་ཉིད་ལྟ་བ་དང་ཉན་པ་ལ་སོགས་པའི་གེགས་བྱེད་པ་</s>
    <s id="10:9">དེ་ལ་ནི་ངེས་པར་ངན་འགྲོར་འགྲོ་བས་</s>
    <s id="10:10">བདེ་འགྲོ་སྟེ་ལྷ་དང་མིའི་བདག་ཉིད་ཅན་ཡང་སྲིད་པ་མེད་ན།</s>
    <s id="10:11">དེ་ལ་ཐར་པའི་གཏམ་གྱི་གོ་སྐབས་སུ་འགྱུར་བ་ལྟ་སྨོས་ཀྱང་ཅི་དགོས།</s>
    <s id="10:12">འདིས་རང་དང་གཞན་གྱི་རྒྱུད་དག་ལ་གནོད་པ་ཅི་མ་བྱས།</s>
    <s id="10:13">དེས་ན་ཤེས་རབ་ཀྱི་སྒྲོན་མ་ཕྱོགས་ཀྱི་སྒོ་མ་ལུས་པ་ཁྱབ་ཅིང་</s>
    <s id="10:14">སྣང་བ་ཆེས་གསལ་བ་དུས་གསུམ་དུ་མཐུ་འཇུག་པ་ཉམས་པ་མེད་པ་</s>
    <s id="10:15">ཉིན་རེ་ཞིང་མ་རིག་པའི་མུན་པ་གཞོམ་པའི་ཕྱིར་</s>
    <s id="10:16">སྣང་བའི་ཚོགས་འཕེལ་བཞིན་པར་གྱུར་པ།</s>
    <s id="10:17">འགྲོ་བའི་བསམ་པ་མ་ལུས་པར་སྣང་བར་ནུས་པ་རྒྱུད་ལ་སྐྱེ་བཞིན་པ་ལ་གནོད་པ་རྗེས་སུ་བསྒྲུབས་པ་ཡིན་ནོ། །</s>
    <s id="10:18">འདི་ཉིད་ཀྱང་རང་དང་གཞན་གཉིས་ལ་གནོད་པ་བྱེད་པ་ཉིད་དུ་གཟིགས་ནས།</s>
    <s id="10:19">བཅོམ་ལྡན་འདས་ཀྱིས།</s>
    <s id="10:20">ཚུལ་ཁྲིམས་ལས་ནི་ཉམས་བླ་ཡི། །</s>
    <s id="10:21">ལྟ་ལས་ཅིས་ཀྱང་མ་ཡིན་ནོ། །</s>
    <s id="10:22">ཞེས་གསུངས་ཏེ། ཚུལ་ཁྲིམས་ཉམས་པ་ནི་བླའི་ལྟ་བ་ཉམས་པ་ནི་མ་ཡིན་ནོ་ཞེས་མདོ་ལས་གསུངས་སོ། །</s>
    <s id="10:23">དེའི་ཕྱིར་དེ་བཞིན་གཤེགས་པའི་གསུང་འདི་འཐད་པ་དང་བཅས་པ་ཉིད་དུ་བརྗོད་པའི་ཕྱིར་སློབ་དཔོན་གྱིས།</s>
    <s id="10:24">ཚུལ་ཁྲིམས་ཀྱིས་ནི་བདེ་འགྲོར་འགྲོ། །</s>
    <s id="10:25">ལྟ་བས་གོ་འཕང་མཆོག་ཐོབ་འགྱུར། །ཞེས་བྱ་བ་སྨོས་སོ། །</s>
    <s id="10:26">ཚུལ་ཁྲིམས་ཉམས་པ་ན། གལ་ཏེ་ཡང་དག་པའི་ལྟ་བ་དང་ལྡན་པ་འཕགས་པ་རྣམས་ལ་བཅོམ་པར་མི་འགྱུར་ན།</s>
    <s id="10:27">ཆུང་ངུ་དང་འབྲིང་དང་ཆེན་པོའི་རིམ་པས་</s>
    <s id="10:28">སྐྱེས་པ་རྣམས་ལ་ཡི་དགས་དང་དུད་འགྲོ་དང་དམྱལ་བར་སྐྱེ་བའི་འབྲས་བུ་རྣམ་པར་སྨིན་པ་ལ་</s>
    <s id="10:29">འདི་ཙམ་ཞིག་ཏུ་ཡོངས་སུ་གཅད་པས་འཇུག་ལ།</s>
    <s id="10:30">ཚུལ་ཁྲིམས་རྣམ་པར་དག་པ་ནི་ཡང་དག་པའི་ལྟ་བ་མ་སྐྱེས་པས་#སོ་སོའི་སྐྱེ་བོ་རྣམས་ལ་ མཆོག་ཏུ་གྱུར་པར་མཐོ་རིས་ཀྱི་#འབྲས་བུ་ཅན་དུ་འགྱུར་རོ། །</s>
    <s id="10:31">ལྟ་བ་ཉམས་པ་ནི་</s>
    <s id="10:32">གལ་ཏེ་ཆེས་ཆུང་བ་ཞིག་ཡིན་ན། དེ་ཡང་རྣམ་པར་སྨིན་པ་ཆེ་བ་ཉིད་དུ་</s>
    <s id="10:33">ཚུལ་ཁྲིམས་ཉམས་པ་གྲངས་མེད་པ་བརྒྱ་སྟོང་ཕྲག་དང་མཉམ་པར་བྱ་བར་མི་ནུས་ན།</s>
    <s id="10:34">ཕམ་པར་བྱ་བ་ལྟ་ཅི་སྨོས།</s>
    <s id="10:35">ཅི་སྟེ་གང་ཟག་དེ་ལ་འཕགས་པའི་ལམ་སྐྱེས་པས་རྐྱེན་ལས་ཅི་ཞིག་ལྟར་</s>
    <s id="10:36">ཡང་དག་པའི་ལྟ་བ་ཕུན་སུམ་ཚོགས་པ་སྐྱེས་ནས་ནི་</s>
    <s id="10:37">དེའི་#གདོན་མི་ཟ་བར་འཁོར་བ་ཐོག་མ་དང་ཐ་མ་མེད་པར་ཞུགས་པའི་མ་རིག་པའི་མུན་པ་བསལ་ནས་</s>
    <s id="10:38">སེམས་ཅན་གྱི་ཁམས་མ་ལུས་པ་མདུན་དུ་བདར་ཏེ་</s>
    <s id="10:39">མྱ་ངན་ལས་འདས་པར་#འགྱུར་རོ། །</s>
    <s id="10:40">དེ་ལྟར་ན་མཁས་པས་དེ་ཁོ་ན་ཉིད་ལ་ལྟ་བ་འདི་ནི་ཤིན་ཏུ་དོན་ཆེ་བ་ཉིད་དུ་རིག་པར་བྱས་ཏེ།</s>
    <s id="10:41">དེ་མི་ཉམས་པའི་ཕྱིར་འབད་པར་བྱའོ། །</s>
    <s id="10:42">དེ་ཉམས་པའི་འཇིགས་པ་མཐོང་བ་འདིས་ནི་</s>
    <s id="10:43">ཐམས་ཅད་ལ་</s>
    <s id="10:44">སྣོད་ཀྱི་ཁྱད་པར་ངེས་པར་མ་བཟུང་བར་</s>
    <s id="10:45">སྣོད་མ་ཡིན་པ་རྣམས་ལ་བདག་མེད་པར་ལྟ་བ་འདི་བསྟན་པར་བྱ་བ་ཡང་མ་ཡིན་ཏེ།</s>
    <s id="10:46">དེ་ལ་ཉེ་བར་བསྟན་པ་ནི་དོན་མ་ཡིན་པའི་རྒྱུ་ཁོ་ནར་འགྱུར་རོ། །</s>
    <s id="10:47">བླུན་ལ་ཉེ་བར་བསྟན་པ་ནི། །</s>
    <s id="10:48">འཁྲུགས་#པར་འགྱུར་གྱི་ཞི་ཕྱིར་མིན། །</s>
    <s id="10:49">ལག་འགྲོ་འོ་མ་འཐུང་བ་ནི། །</s>
    <s id="10:50">དུག་འཕེལ་འགྱུར་བ་འབའ་ཞིག་གོ། །ཞེས་ཀྱང་བཤད་དོ། །</s>
    <s id="10:51">བཅོམ་ལྡན་འདས་ཀྱིས་ཀྱང་</s>
    <s id="10:52">འོད་སྲུངས་གང་ཟག་ཏུ་ལྟ་བ་རབ་རིབ་#ཙམ་ནི་བླའི་མངོན་པའི་ང་རྒྱལ་ཅན་</s>
    <s id="10:53">སྟོང་པ་ཉིད་དུ་ལྟ་བ་ནི་མ་ཡིན་ནོ། །</s>
    <s id="10:54">དེ་ཅིའི་ཕྱིར་ཞེ་ན།</s>
    <s id="10:55">འོད་སྲུངས་ལྟ་བར་གྱུར་པ་ཐམས་ཅད་ལ་ངེས་པར་འབྱུང་བ་ནི་སྟོང་པ་ཉིད་ཡིན་ན་</s>
    <s id="10:56">གང་སྟོང་པ་ཉིད་དུ་ལྟ་བ་དེ་ནི་</s>
    <s id="10:57">གསོར་མི་རུང་ངོ་ཞེས་གསུངས་སོ། །</s>
    <s id="10:58">དེ་ཉིད་ཀྱི་ཕྱིར།</s>
  </p>
  <p id="11">
    <s id="11:1">དམ་པ་མིན་#ལ་བདག་འཛིན་མཆོག །</s>
    <s id="11:2">བདག་མེད་སྟོན་པ་མ་ཡིན་ཏེ། །</s>
    <s id="11:3">བདག་མེད་པའི་ཆོས་ལ་ལྷག་པར་མོས་པ་དང་བྲལ་ཞིང་བདག་ཏུ་འཛིན་པར་</s>
    <s id="11:4">མངོན་པར་ཞེན་པ་དམ་པའི་ཆོས་མ་ཡིན་པ་ལ་བརྟེན་པས་</s>
    <s id="11:5">ལྟ་བ་ཐིབས་པོའི་རྗེས་སུ་འབྲང་བའི་མི་ལ་ནི་</s>
    <s id="11:6">དམ་པ་མ་ཡིན་པ་ཞེས་བྱ་སྟེ།</s>
    <s id="11:7">དམ་པ་མ་ཡིན་པ་དེ་ལ་ནི་</s>
    <s id="11:8">དེས་ཉེས་པར་སྤྱོད་པ་ལྡོག་པ་དང་མཐུན་པའི་ཕྱིར་བདག་བསྟན་པ་མཆོག་ཡིན་ནོ། །</s>
    <s id="11:9">འདི་ལྟར་དེ་ནི་</s>
    <s id="11:10">བདག་ཅག་ལ་ཆགས་པ་དང་རྗེས་སུ་འབྲེལ་བས་</s>
    <s id="11:11">བདག་ཉིད་ལ་ཕན་པ་དང་བདེ་བ་མངོན་པར་འདོད་ཅིང་</s>
    <s id="11:12">ཉེས་པ་སྤྱད་པ་ལས་ལོག་པ་ལ་</s>
  </p>
  <p id="12">
    <s id="12:1">འཚེངས་པར་སེམས་ལ་སྡིག་པ་ལས་ལོག་པ་</s>
    <s id="12:2">དེས་ནི་བདེ་འགྲོར་འགྲོ་བ་རྙེད་པར་སླ་བར་ཡང་འགྱུར་རོ། །</s>
    <s id="12:3">བདག་མེད་པའི་ཆོས་སྟོན་པས་ནི་སྤོང་བ་དང་ཕྱིན་ཅི་ལོག་ཏུ་རྟོགས་པ་</s>
    <s id="12:4">དག་གིས་འདིའི་ལུས་དང་ངག་དང་སེམས་ཀྱི་རྒྱུད་འཇོམས་པར་འགྱུར་རོ། །</s>
    <s id="12:5">དེའི་ཕྱིར་དེ་ལྟར་ན།</s>
  </p>
  <p id="13">
    <s id="13:1">གཅིག་ནི་ངན་འགྲོ་#ཉིད་འགྲོ་ལ། །</s>
    <s id="13:2">ཐ་མལ་མ་ཡིན་ཞི་ཉིད་དུའོ། །</s>
    <s id="13:3">བདག་མེད་པར་ལྟ་བ་ལ་ལོག་པར་ཞུགས་པའི་མི་མཁས་པ་ནི་</s>
    <s id="13:4">ངན་འགྲོ་ཁོ་ནར་འགྲོའི་ཞི་བར་ནི་མ་ཡིན་ནོ། །</s>
    <s id="13:5">གང་ཞིག་ཐ་མལ་པ་མ་ཡིན་པ་དེ་ནི་</s>
    <s id="13:6">ཞི་བ་ཁོ་ནར་འགྲོའི་ངན་འགྲོར་ནི་མ་ཡིན་ནོ། །</s>
    <s id="13:7">ཐ་མལ་གྱི་སྒྲ་ནི་མཆོག་མ་ཡིན་པའི་ཐ་ཚིག་གོ། །</s>
    <s id="13:8">མཆོག་མ་ཡིན་པ་ལ་#ཡང་གང་ཞིག་ཅེ་ན།</s>
    <s id="13:9">གང་ཞིག་སྟོང་པ་ཉིད་ཀྱི་དོན་ཕྱིན་ཅི་ལོག་ཏུ་རྟོགས་པའམ་སྤོང་བའོ། །</s>
    <s id="13:10">དེ་བཀག་པས་ནི་ཐ་མལ་མ་ཡིན་པ་སྟེ།</s>
    <s id="13:11">ཐ་མལ་མ་ཡིན་པ་ཞེས་བྱ་བ་ནི་མཆོག་ཅེས་བྱ་བའི་དོན་ཏོ། །</s>
    <s id="13:12">སྟོང་པ་ཉིད་ཉེ་བར་བསྟན་པ་</s>
    <s id="13:13">གང་ཞིག་ཁོ་ན་ལས་ཐ་མལ་པ་ངན་འགྲོའི་མཐར་ཐུག་པའི་སྟོང་པ་ཉིད་བསྟན་པ་</s>
    <s id="13:14">དེ་ཉིད་ལས་ཐ་མལ་པ་མ་ཡིན་པ་མྱ་ངན་ལས་འདས་པའི་མཐར་ཐུག་པར་འགྱུར་རོ། །</s>
    <s id="13:15">སྟོང་པ་ཉིད་མཐོང་བའི་རྐྱེན་གྱིས་</s>
    <s id="13:16">ཐམས་ཅད་ལ་ཆགས་པ་སྤངས་པ་ལས་</s>
    <s id="13:17">ལས་དང་ཉོན་མོངས་པའི་ཚོགས་བཅོམ་པ་ནི་</s>
    <s id="13:18">ངེས་པར་མྱ་ངན་ལས་འདས་པའི་གོ་འཕང་དུ་ཉེ་བར་འགྲོའོ། །</s>
    <s id="13:19">ཡང་ན་དམ་པ་མ་ཡིན་པ་#གང་ཞིག་བདག་མེད་པའི་ཆོས་ཉན་པ་</s>
    <s id="13:20">དེ་ནི་སྤངས་པ་དང་ཕྱིན་ཅི་ལོག་ཏུ་རྟོགས་པས་ངན་འགྲོ་ཁོ་ནར་འགྲོ་ལ།</s>
    <s id="13:21">གང་ཞིག་མི་ཉན་པ་དེ་ནི་བསོད་ནམས་ཀྱི་ལས་ཀྱི་རྐྱེན་གྱིས་བདེ་འགྲོ་ཉིད་དུའོ། །</s>
  </p>
  <p id="14">
    <s id="14:1">ཡང་གང་ཞིག་དམ་པ་མ་ཡིན་པ་དག་ལ་བསྟན་པར་བྱ་བ་མ་ཡིན་ཞིང་།</s>
    <s id="14:2">དམ་པ་དག་ལ་བསྟན་པར་བྱ་བ་བདག་མེད་པ་ཞེས་བྱ་བ་འདི་ཡང་གང་ཞིག་ཅེ་ན།</s>
    <s id="14:3">དེ་བསྟན་པའི་ཕྱིར་བཤད་པ།</s>
    <s id="14:4">ཞི་སྒོ་གཉིས་པ་མེད་པ་དང་། །</s>
    <s id="14:5">ལྟ་བ་ངན་རྣམས་འཇིག་བྱེད་ཅིང་། །</s>
    <s id="14:6">སངས་རྒྱས་ཀུན་གྱི་ཡུལ་གྱུར་ལ། །</s>
    <s id="14:7">བདག་མེད་ཅེས་ནི་བྱ་བར་བརྗོད། །</s>
    <s id="14:8">གང་ཞིག་ཞི་བའི་སྒོ་གཉིས་པ་མེད་པ་#ནི་བདག་མེད་པའོ། །</s>
    <s id="14:9">གང་ཞིག་ལྟ་བ་ངན་པ་རྣམས་འཇིག་པར་བྱེད་པ་དེ་ནི་བདག་མེད་པའོ། །</s>
    <s id="14:10">གང་ཞིག་སངས་རྒྱས་ཐམས་ཅད་ཀྱི་ཡུལ་དུ་གྱུར་པ་དེ་ནི་བདག་མེད་པ་ཞེས་བྱའོ། །</s>
    <s id="14:11">དེ་ལ་བདག་ཅེས་བྱ་བ་ནི་</s>
    <s id="14:12">གང་ཞིག་དངོས་པོ་རྣམས་ཀྱི་གཞན་ལ་རག་མ་ལས་པའི་ངོ་བོ་རང་བཞིན་ཏེ་</s>
    <s id="14:13">དེ་མེད་པ་ནི་བདག་མེད་པའོ། །</s>
    <s id="14:14">དེ་ནི་ཆོས་དང་གང་ཟག་གི་དབྱེ་བས་གཉིས་སུ་རྟོགས་ཏེ་</s>
    <s id="14:15">ཆོས་ཀྱི་བདག་མེད་པ་དང་། གང་ཟག་གི་བདག་མེད་པ་ཞེས་བྱ་བའོ#། །</s>
    <s id="14:16">དེ་ལ་གང་ཟག་ཅེས་བྱ་བ་ནི་</s>
    <s id="14:17">གང་ཕུང་པོ་ལྔ་#ལ་བརྟེན་ནས་བརྟགས་#པ་སྟེ།</s>
    <s id="14:18">དེ་ནི་ཕུང་པོ་དག་ལ་རྣམ་པ་ལྔས་བཙལ་#བ་ནི་མི་སྲིད་དོ། །</s>
    <s id="14:19">ཆོས་ནི་ཕུང་པོ་དང་ཁམས་དང་སྐྱེ་མཆེད་ཅེས་བྱ་བའི་དངོས་པོ་རྣམས་སོ། །</s>
    <s id="14:20">དེའི་ཕྱིར་ཆོས་དེ་རྣམས་དང་གང་ཟག་ལ་བདག་ཉིད་ཇི་ལྟ་བའི་རྒྱུ་དང་རྐྱེན་ལ་#རག་ལས་ཏེ།</s>
    <s id="14:21">སྐྱེ་བའི་ཕྱིར་དང་བརྟན་#ནས་བརྟགས་པའི་ཕྱིར་</s>
    <s id="14:22">བདག་གི་རང་གི་ངོ་བོ་#རང་ལ་རག་ལས་ཤིང་གཞན་ལ་རག་མ་ལས་པ་ཡོད་པ་མ་ཡིན་པས་</s>
    <s id="14:23">གང་ཟག་དང་ཆོས་རྣམས་རང་བཞིན་མེད་པར་རྣམ་པར་གཞག་#གོ། །</s>
    <s id="14:24">དོན་གང་ཞིག་ལ་རང་གི་ངོ་བོས་གྲུབ་པ་ཡོད་པ་#མ་ཡིན་པ་</s>
    <s id="14:25">དེ་བདག་ཉིད་གཞན་གང་ཞིག་གིས་འགྲུབ་པར་འགྱུར།</s>
    <s id="14:26">དེའི་ཕྱིར་དངོས་པོ་རྣམ་པ་ཐམས་ཅད་དུ་རང་གི་མཚན་ཉིད་ཀྱིས་མ་གྲུབ་པ་བསྟན་#ནས་སམ་</s>
    <s id="14:27">ཉེ་བར་བླངས་ནས་</s>
    <s id="14:28">སླུ་བའི་བདག་ཉིད་དུ་འབྱུང་བ་རྣམས་ནི་</s>
    <s id="14:29">བློ་བླུན་པའི་ཆགས་པའི་གཞིར་འགྱུར་ལ།</s>
    <s id="14:30">རང་བཞིན་ཇི་ལྟ་བ་བཞིན་དུ་ཡང་དག་པར་མཐོང་བ་རྣམས་ཀྱིས་བསྒོམས་པ་ན་</s>
    <s id="14:31">ཆོས་དང་གང་ཟག་གཉིས་ལ་ཆགས་པ་ཡོངས་སུ་ཟད་པ་འདྲེན་པར་འགྱུར་རོ། །</s>
    <s id="14:32">ཆགས་པ་ཡོངས་སུ་ཟད་པ་ནི་མྱ་ངན་ལས་འདས་པ་ཐོབ་པའི་རྒྱུ་ཡིན་ལ།</s>
    <s id="14:33">རང་བཞིན་མེད་པར་ལྟ་བ་ལས་མ་གཏོགས་པའི་ཆོས་འགའ་ཞིག་</s>
    <s id="14:34">དེ་ལྟར་ཆགས་པ་ཡོངས་སུ་ཟད་པའི་རྒྱུ་ཡོད་པ་ཡང་མ་ཡིན་ནོ། །</s>
    <s id="14:35">དེ་ཉིད་ཀྱི་ཕྱིར་</s>
    <s id="14:36">རང་བཞིན་མེད་པའི་མཚན་ཉིད་ཅན་གྱི་བདག་མེད་པ་འདི་ནི་</s>
    <s id="14:37">ཞི་བའི་སྒོ་གཉིས་པ་མེད་པར་འགྱུར་ཏེ།</s>
    <s id="14:38">མྱ་ངན་ལས་འདས་པའི་གྲོང་ཁྱེར་དུ་འཇུག་པར་བྱ་བ་ལ་</s>
    <s id="14:39">འདི་གཅིག་པུ་ཁོ་ན་ཟླ་མེད་པའི་སྒོ་ཡིན་ནོ། །</s>
    <s id="14:40">གལ་ཏེ་ཡང་སྟོང་པ་ཉིད་དང་མཚན་མ་མེད་པ་དང་སྨོན་པ་མེད་པ་ཞེས་བྱ་བ་རྣམ་པར་ཐར་པའི་སྒོ་གསུམ་ཡོད་མོད་ཀྱི།</s>
    <s id="14:41">དེ་ལྟ་ན་ཡང་བདག་མེད་པར་#ལྟ་བ་ཁོ་ན་གཙོ་བོ་ཡིན་ཏེ།</s>
    <s id="14:42">ཆོས་མ་ལུས་པ་བདག་མེད་པར་རིག་ཅིང་</s>
    <s id="14:43">དངོས་པོ་ཐམས་ཅད་ལ་ཆགས་པ་མ་ལུས་པ་ཟད་པ་ལ་</s>
    <s id="14:44">འགར་ཡང་འགའ་ཞིག་དོན་དུ་གཉེར་བའམ་</s>
    <s id="14:45">མཚན་མར་དམིགས་པ་ག་ལ་ཡོད།</s>
    <s id="14:46">དེའི་ཕྱིར་བདག་མེད་པ་འདི་ནི་ཞི་བའི་སྒོ་གཉིས་པ་མེད་པ་ཁོ་ན་ཞིག་གོ། །</s>
    <s id="14:47">དེ་ཉིད་ཀྱི་#ཕྱིར་བྱང་ཆུབ་ཀྱི་ཚོགས་ལས།</s>
    <s id="14:48">རང་བཞིན་མེད་པས་སྟོང་ལ་སྟོང་པ་ནི། །</s>
    <s id="14:49">ཡིན་དང་མཚན་མས་ཅི་ཞིག་བྱེད་པར་འགྱུར། །</s>
    <s id="14:50">མཚན་མ་ཐམས་ཅད་ལོག་པར་འགྱུར་བའི་ཕྱིར། །</s>
    <s id="14:51">མཁས་པས་ཅི་སྟེ་སྨོན་ལམ་འདེབས་པར་འགྱུར། །ཞེས་བཤད་དོ། །</s>
    <s id="14:52">འདི་ནི་ལྟ་བ་ངན་པ་རྣམས་འཇིག་པར་བྱེད་པ་སྟེ།</s>
    <s id="14:53">ལྟ་བ་ངན་པ་ནི་ངན་པར་བརྩེས་#པའི་ལྟ་བ་དག་གོ། །</s>
    <s id="14:54">བདག་མེད་པ་ཡིན་ན་ནི་དངོས་པོ་རྣམས་རྣམ་པ་ཐམས་ཅད་དུ་མ་དམིགས་པས་</s>
    <s id="14:55">དངོས་པོའི་རང་གི་ངོ་བོ་ཡོངས་སུ་བརྟགས་པའི་རྟེན་ཅན་</s>
    <s id="14:56">ལྟ་བ་ངན་པ་རྣམས་གཏན་ནས་འཇིག་པར་མཐོང་བའི་ཕྱིར་</s>
    <s id="14:57">བདག་མེད་པ་འདི་ནི་འཇིག་པར་བྱེད་པའོ། །</s>
    <s id="14:58">བདག་མེད་པ་ནི་སངས་རྒྱས་ཀུན་གྱི་ཡུལ་ཏེ་</s>
    <s id="14:59">སངས་རྒྱས་ཀུན་གྱི་ཞེས་བྱ་བ་ནི་ཉན་ཐོས་དང་རང་སངས་རྒྱས་དང་བླ་ན་མེད་པ་ཡང་དག་པར་རྫོགས་པའི་སངས་རྒྱས་རྣམས་ཀྱིའོ། །</s>
    <s id="14:60">ཡེ་ཤེས་ཀྱི་ཁྱད་པར་གྱི་ཡུལ་ཉིད་དུ་གནས་པའི་ཕྱིར་ན་</s>
    <s id="14:61">སངས་རྒྱས་ཀུན་གྱི་ཡུལ་ཞེས་བྱའོ། །</s>
    <s id="14:62">ཡང་ན་ཡང་དག་པར་རྫོགས་པའི་སངས་རྒྱས་ཀྱི་#ཆོས་ཀྱི་སྐུ་ལས་ཐ་མི་དད་པར་བཞུགས་པ་</s>
    <s id="14:63">ཐམས་ཅད་ཀྱི་ཡིན་པར་བསྟན་པའི་ཕྱིར་སངས་རྒྱས་ཀུན་གྱི་ཞེས་བཤད་དོ། །</s>
    <s id="14:64">ཁྱད་པར་གྱི་ཕྲེང་གིས་ནི་སློབ་དཔོན་གྱིས་ཆོས་ཐམས་ཅད་བདག་མེད་པར་གསུངས་སོ། །</s>
    <s id="14:65">བདག་མེད་པ་འདི་ནི་དམ་པས་སྐྱེ་བོ་བློ་ཞན་པ་ལ་བསྟན་པར་བྱ་བ་མ་ཡིན་ཏེ།</s>
    <s id="14:66">གང་གི་ཕྱིར། ཆོས་འདི་ཡི་ནི་མིང་ལས་ཀྱང་། །</s>
    <s id="14:67">དམ་པ་མིན་པ་འཇིགས་པ་སྐྱེ། །</s>
    <s id="14:68">དམ་པ་མ་ཡིན་པ་ནི་ཆོས་འདི་གཏིང་ཐུག་པར་དཀའ་ཞིང་ཟབ་པའི་ཕྱིར་</s>
    <s id="14:69">བདག་མེད་པའི་སྒྲ་ཐོས་པ་ལས་ཀྱང་འཇིགས་པ་སྐྱེའོ། །</s>
    <s id="14:70">འདི་ལྟར།</s>
    <s id="14:71">གཞན་ལ་འཇིགས་པ་མི་སྐྱེད་པའི། །</s>
    <s id="14:72">སྟོབས་ལྡན་ཞེས་བྱ་གང་ཞིག་མཐོང་། །</s>
    <s id="14:73">བདག་མེད་པར་ལྟ་བ་ནི་སྟོབས་དང་ལྡན་པ་ཡིན་ཏེ།</s>
    <s id="14:74">དམ་པ་མ་ཡིན་པའི་ལྟ་བ་ཐམས་ཅད་དྲུངས་འབྱིན་པར་ནུས་པའི་ཕྱིར་རོ། །</s>
    <s id="14:75">དམ་པ་མ་ཡིན་པའི་ལྟ་བ་ནི་སྟོབས་ཆུང་བ་སྟེ་</s>
    <s id="14:76">དྲུངས་དབྱུང་བར་བྱ་བ་ཡིན་པའི་ཕྱིར་རོ། །</s>
    <s id="14:77">གང་སྟོབས་དང་ལྡན་པ་ལ་སྟོབས་ཆུང་བ་འཇིགས་སོ་ཞེས་བྱ་བ་འདི་ནི་ངེས་པ་ཡང་ཡིན་ནོ། །</s>
    <s id="14:78">དེའི་ཕྱིར་སྟོབས་ཆུང་ཞིང་ལྟ་བ་ངན་པས་སེམས་ཀྱི་རྒྱུད་བདག་གིར་བྱས་པ་ལ་</s>
    <s id="14:79">ཆོས་འདི་བསྟན་པར་མི་བྱ་སྟེ།</s>
    <s id="14:80">འཇིགས་པའི་རྒྱུ་ཡིན་པའི་ཕྱིར་རོ། །</s>
    <s id="14:81">གལ་ཏེ་ལྟ་བ་ངན་པ་རིལ་འཇོམས་པའི་ཕྱིར་</s>
    <s id="14:82">ཆོས་འདི་བསྟན་པར་བྱ་བ་མ་ཡིན་ནམ།</s>
    <s id="14:83">འདི་ལྟར་ཕས་ཀྱི་རྒོལ་བ་རྣམས་ནི་གདོན་མི་ཟ་བར་ཆོས་དང་མཐུན་པར་ཚར་གཅད་པར་བྱ་བ་ཞིག་སྟེ།</s>
    <s id="14:84">དེའི་ཕྱིར་རྩོད་པ་དོན་དུ་གཉེར་ཞིང་གཞན་གྱི་ལུགས་ཕམ་པར་བྱ་བར་འདོད་པར་གྱུར་བས་</s>
    <s id="14:85">ཆོས་འདི་སྣོད་དག་ལ་ཉེ་བར་བསྟན་པར་བྱའོ་ཞེ་ན།</s>
    <s id="14:86">བཤད་པར་བྱ་སྟེ་འདི་ནི་དེ་ལྟ་#མ་ཡིན་ཏེ། འདི་ལྟར།</s>
    <s id="14:87">ཆོས་འདི་དེ་བཞིན་གཤེགས་རྣམས་ཀྱིས། །</s>
    <s id="14:88">རྩོད་པའི་ཆེད་དུ་མ་གསུངས་ཏེ། །</s>
    <s id="14:89">གལ་ཏེ་ཆོས་འདི་རྩོད་པའི་ཆེད་དུ་བསྟན་པར་འགྱུར་ན་ནི་</s>
    <s id="14:90">འདི་དེ་ལྟར་འགྱུར་བ་ཞིག་དང་།</s>
    <s id="14:91">འདི་ནི་རྩོད་པའི་དོན་དུ་བསྟན་པ་མ་ཡིན་ཏེ།</s>
    <s id="14:92">རྣམ་པར་ཐར་པའི་སྒོ་ཉིད་དུ་བསྟན་པའི་ཕྱིར་རོ། །</s>
    <s id="14:93">གལ་ཏེ་ཡང་དེ་ལྟ་ཡིན་མོད་ཀྱི།</s>
    <s id="14:94">དེ་ལྟའང་འདིས་ནི་གཞན་སྨྲ་རྣམས། །</s>
    <s id="14:95">བསྲེག་སྟེ་མེ་ཡིས་བུད་ཤིང་བཞིན། །</s>
    <s id="14:96">རྩོད་པའི་དོན་དུ་མ་བསྟན་ཡང་</s>
    <s id="14:97">ཆོས་འདི་ནི་ཕ་རོལ་པོའི་སྨྲ་བ་སེལ་བར་བྱེད་པ་ཁོ་ནའོ། །</s>
    <s id="14:98">མེ་ཉེ་བར་ལེན་པ་ནི་བཙོ་བ་ལ་སོགས་པའི་བྱ་བའི་དོན་དུ་ཡིན་ལ་བུད་ཤིང་བསྲེག་#པའི་དོན་དུ་མ་ཡིན་མོད་ཀྱི།</s>
    <s id="14:99">དེ་ལྟ་ན་ཡང་སྲེག་པར་བྱེད་པའི་རང་བཞིན་ཡིན་པས་</s>
    <s id="14:100">འདོད་པའི་བྱ་བ་རྗེས་སུ་སྒྲུབ་ཅིང་བུད་ཤིང་ཡང་སྲེག་པར་བྱེད་དོ། །</s>
    <s id="14:101">མེ་ཇི་ལྟ་བ་བཞིན་དུ་ཆོས་ཐམས་ཅད་རང་བཞིན་གྱིས་བདག་མེད་པར་ཤེས་པ་ཡང་དད་པ་ཅན་གྱི་རྒྱུད་ལ་ཉེ་བར་སྐྱེ་བ་ན་</s>
    <s id="14:102">དེ་ལྟར་ཤེས་པར་བྱ་སྟེ། ཉོན་མོངས་པའི་འཆིང་བ་ཐམས་ཅད་སྲེག་པར་བྱེད་#པའི་བདག་ཉིད་ཅན་ཡིན་པའི་ཕྱིར་རོ། །</s>
    <s id="14:103">ཡང་ཇི་ལྟར་ཆོས་འདི་དད་པ་ཅན་གྱི་རྒྱུད་ལ་ཉེ་བར་སྐྱེ་བ་ན་</s>
    <s id="14:104">ཕ་རོལ་པོའི་སྨྲ་བ་དག་སྲེག་པར་འགྱུར་ཞེ་ན། བཤད་པ།</s>
    <s id="14:105">ཆོས་འདི་གང་གིས་ཤེས་གྱུར་པ། །</s>
    <s id="14:106">དེ་ནི་གཞན་ལ་མི་དགའ་སྟེ། །</s>
    <s id="14:107">དམ་པའི་ཆོས་ཀྱི་དེ་ཁོ་ན་ཉིད་མཐོང་བའི་བདུད་རྩི་མྱངས་པ་ནི་དེ་ལས་གཞན་པའི་ལྟ་བའི་རོ་ལ་མནོག་མེད་པར་བྱེད་པའི་ཕྱིར་</s>
    <s id="14:108">དེ་ལས་གཞན་པའི་ལྟ་བ་ཐམས་ཅད་ལ་དེ་མི་དགའོ། །</s>
    <s id="14:109">སློབ་དཔོན་དམ་པའི་ཆོས་ཀྱི་བདུད་རྩིའི་རོ་མྱངས་པ་ལྟ་བུར་གྱུར་ཏེ་</s>
    <s id="14:110">#སྐྱེ་བོ་བློ་དང་ལྡན་པའི་ཡིད་ཚིམ་པར་བྱེད་པའི་ཚིག་གསུང་བ།</s>
    <s id="14:111">དེས་ན་བདག་ལ་ཆོས་འདི་ནི། །</s>
    <s id="14:112">འཇིག་པའི་སྒོ་དང་འདྲ་བར་སྣང་། །</s>
    <s id="14:113">སླར་མི་སྐྱེ་བས་འཇིག་པ་མཐོང་བའི་ཕྱིར་</s>
    <s id="14:114">ཆོས་འདི་ནི་བདག་མེད་པའི་ཆོས་རྟོགས་པའི་རྒྱུད་ལ་དམ་པ་མ་ཡིན་པའི་ལྟ་བ་ཐམས་ཅད་འཇིག་པའི་རྒྱུ་ཡིན་ནོ་སྙམ་དུ་སློབ་དཔོན་ལ་སྣང་ངོ་། །</s>
    <s id="14:115">འདི་ནི་མི་དམིགས་པའི་བདག་ཉིད་ཅན་ཡིན་པའི་ཕྱིར་</s>
    <s id="14:116">འགའ་ཞིག་ཡང་འཇིག་པའི་རྒྱུ་མ་ཡིན་པས་</s>
    <s id="14:117">འཇིག་པའི་སྒོ་དང་འདྲ་བར་ཞེས་བཤད་དོ། །</s>
    <s id="14:118">ཡང་ན་བསྟན་པའི་ཆོས་ལ་དགོངས་ནས་འཇིག་པའི་སྒོ་དང་འདྲ་བར་ཞེས་བཤད་དོ། །</s>
    <s id="14:119">མྱ་ངན་ལས་འདས་པ་ནི་གཏན་དུ་བའི་འཇིག་པ་ཡིན་ལ།</s>
    <s id="14:120">དེར་རྗེས་སུ་འཇུག་པའི་སྒོ་ནི་</s>
    <s id="14:121">རྣམ་པར་ཐར་པའི་སྒོ་</s>
    <s id="14:122">སྟོང་པ་ཉིད་རྟོགས་པའི་བདག་ཉིད་ཅན་ཡིན་ལ་</s>
    <s id="14:123">བསྟན་པའི་ཆོས་ཀྱང་སློབ་དཔོན་ལ་དེ་དང་འདྲ་བར་སྣང་སྟེ།</s>
    <s id="14:124">ཇི་ལྟར་འཕགས་པའི་ཆོས་ཀྱི་རང་བཞིན་ཐུགས་སུ་ཆུད་པར་ཤེས་ནས་</s>
    <s id="14:125">དད་པ་དང་ལྡན་པ་ལྟ་བ་གཞན་མངོན་པར་མི་འདོད་པ་</s>
    <s id="14:126">དེ་བཞིན་དུ་ལུང་གི་ཆོས་རྟོགས་པ་ཡང་གཞན་ལ་མི་དགའོ་སྙམ་དུ་དགོངས་སོ། །</s>
    <s id="14:127">ཅི་སྟེ་འཕགས་པ་རྣམས་ལ་ཡང་</s>
    <s id="14:128">ཅིའི་ཕྱིར་འདི་སྐྲག་པའི་རྒྱུར་མི་འགྱུར་ཞེ་ན།</s>
    <s id="14:129">བདག་ལ་ཆགས་པ་ལོག་པའི་ཕྱིར་རོ། །</s>
    <s id="14:130">གང་ལ་བདག་ལ་ཆགས་པ་ཡོད་པ་</s>
    <s id="14:131">#དེ་དང་རྗེས་སུ་མཐུན་པའི་དངོས་པོའི་ལྟ་བ་</s>
    <s id="14:132">འདོད་ཀྱི་དེ་དང་མི་མཐུན་པས་བདག་མེད་པར་ལྟ་བ་ནི་མ་ཡིན་ནོ། །</s>
    <s id="14:133">དེ་ཉིད་དུ་བདག་མེད་སྙམ་དུ། །</s>
    <s id="14:134">དེ་ལྟར་གང་ལ་དགོངས་གནས་པ། །</s>
    <s id="14:135">འཕགས་པ། དེ་ནི་ཡོད་པས་ག་ལ་དགའ། །</s>
    <s id="14:136">མེད་པས་འཇིག་#པར་ག་ལ་འགྱུར། །</s>
    <s id="14:137">གང་ཞིག་ལ་ཕྱི་དང་ནང་གི་དངོས་པོའི་རང་གི་ངོ་བོ་ཡོངས་སུ་མི་རྟོགས་#པའི་ཕྱིར་ཞེས་བྱ་བའི་དངོས་པོ་འགའ་ཡང་རང་བཞིན་གྱིས་ཡོད་པ་མ་ཡིན་ནོ་</s>
    <s id="14:138">སྙམ་པའི་དགོངས་པ་རྣམ་པར་གནས་པ་དེ་ནི་གང་མེད་པར་མཐོང་བ་ལས་</s>
    <s id="14:139">དེ་བདག་མེད་པ་ལ་#འཇིགས་པར་འགྱུར་བ་</s>
    <s id="14:140">ཡོད་པར་ལྟ་བ་ཡོད་པས་ཡོངས་སུ་ཚིམ་པར་ག་ལ་འགྱུར།</s>
    <s id="14:141">དེ་ཉིད་ཀྱི་ཕྱིར་དེ་དག་གི་རྗེས་སུ་ཆགས་པ་དང་ཁོང་ཁྲོ་བ་དང་བྲལ་བའོ་ཞེས་བྱ་སྟེ།</s>
    <s id="14:142">ཡོད་པར་ལྟ་བ་ལ་རྗེས་སུ་ཆགས་པ་མེད་པའི་ཕྱིར་ལ།</s>
    <s id="14:143">བདག་མེད་པར་ལྟ་བ་ལ་ཡང་ཁོང་ཁྲོ་བ་མེད་པའི་ཕྱིར་རོ། །</s>
    <s id="14:144">དེའི་ཕྱིར་གཉིས་ལ་མི་སྤྱོད་ཅིང་རྩོད་པ་མེད་པ་</s>
    <s id="14:145">འདི་ནི་མྱ་ངན་ལས་འདས་པའི་གྲོང་ཁྱེར་དུ་བདེ་བླག་ཏུ་འགྲོ་སྟེ།</s>
    <s id="14:146">དེའི་ཕྱིར་མྱ་ངན་ལས་འདས་པ་དམ་པའི་གནས་ཡིན་པའི་ཕྱིར་ན་</s>
    <s id="14:147">བདག་མེད་པ་དེ་དེའི་འཇིགས་པའི་རྒྱུ་མ་ཡིན་ནོ། །</s>
    <s id="14:148">དངོས་པོར་ལྟ་བ་ལ་མངོན་པར་ཞེན་པའི་མུ་སྟེགས་ཅན་</s>
    <s id="14:149">མྱ་ངན་ལས་འདས་པ་ལ་གཡང་སར་འདུ་ཤེས་པ་རྣམས་ནི་</s>
    <s id="14:150">མྱ་ངན་ལས་འདས་པ་ལས་འཇིག་རྟེན་གཅོད་པར་བྱེད་ཅིང་སྐྱེ་བོ་སྡུག་བསྔལ་མཐའ་ཡས་པའི་རྒྱུ་དངོས་པོར་ལྟ་བ་ལ་སྦྱོར་བ་ན་</s>
    <s id="14:151">འགྲོ་བ་རྣམས་ཀྱི་སྡུག་བསྔལ་མུ་མཐའ་མེད་པའི་ས་བོན་དུ་གྱུར་པ་ཡིན་ནོ། །</s>
    <s id="14:152">དེའི་ཕྱིར།</s>
    <s id="14:153">དོན་མིན་ས་བོན་གྱུར་པ་ཡི། །</s>
    <s id="14:154">མུ་སྟེགས་ཅན་མང་མཐོང་ནས་ནི། །</s>
    <s id="14:155">ཆོས་འདོད་པ་ཡི་སྐྱེ་བོ་ལ། །</s>
    <s id="14:156">སུ་ཞིག་སྙིང་མི་བརྩེ་བར་འགྱུར། །</s>
    <s id="14:157">འཇིག་རྟེན་འདི་ནི་མུ་སྟེགས་བྱེད་ཀྱི་སྦྲུལ་དངོས་པོ་དང་དངོས་པོ་མེད་པར་ལྟ་བ་དམ་པ་མ་ཡིན་པའི་ཚེར་མ་ཤིན་ཏུ་འཐིབས་པོའི་ཚང་ཚིང་#དང་ལྡན་པ་རྣམས་ཀྱིས་ལམ་བཟང་པོ་ནས་བཀུག་སྟེ།</s>
    <s id="14:158">ལྟ་བའི་ཚེར་མའི་ཚང་ཚིང་དུ་བཅུག་ནས་</s>
    <s id="14:159">ཐར་པའི་ཆ་དང་མཐུན་པའི་དགེ་བའི་སྲོག་གི་དབང་པོ་བཅད་པའི་སྒོ་ནས་ཉིན་རེ་#ཞིང་གསོད་པར་བྱེད་དོ། །</s>
    <s id="14:160">གང་ཞིག་ཅི་ཞིག་ལྟར་སྐྱེས་བུའི་བྱེད་པས་</s>
    <s id="14:161">བདག་ཉིད་དེ་ལས་ཡོངས་སུ་གྲོལ་བར་བྱས་ནས་</s>
    <s id="14:162">ལམ་བཟང་པོ་ལ་བརྟེན་པ་</s>
    <s id="14:163">དེ་ནི་མཛའ་བཤེས་ཚེགས་ཆེ་ཞིང་ཡང་བར་ཕྱིན་#པ་</s>
    <s id="14:164">དེ་ལས་གྲོལ་བ་ཞིག་སྔར་གྱི་རྒུད་པའི་གཏམ་ཐོས་པས་སྙིང་ཞུ་བའི་</s>
    <s id="14:165">གཉེན་རྣམས་ཀྱིས་བརྩེ་བར་བྱ་བ་ཡིན་པ་</s>
    <s id="14:166">དེ་ལྟ་བུ་སྟེ་དེ་དང་འདྲ་བར་རྣམ་པ་དེ་ལྟ་བུའི་སྐྱེ་བོ་རྣམས་ལ་བྱང་ཆུབ་སེམས་དཔའི་རིགས་ཅན་གང་ཞིག་སྙིང་བརྩེ་བར་མི་འགྱུར།</s>
    <s id="14:167">སྙིང་བརྩེ་བ་ལས་ཀྱང་</s>
    <s id="14:168">གུས་པར་བྱས་ཏེ་</s>
    <s id="14:169">དེ་ལ་གང་གིས་ན་འདིར་སླར་ཡང་མུ་སྟེགས་ཅན་གྱི་སྦྲུལ་དག་གིས་#ཕྲོགས་པར་མི་འགྱུར་བ་</s>
    <s id="14:170">རང་བཞིན་མེད་པའི་ལམ་ཉེ་བར་བསྟན་པར་བྱའོ། །</s>
    <s id="14:171">ཡང་ཅིའི་ཕྱིར་སེམས་ཅན་རྣམས་དགེ་བའི་#བསམ་པ་ཅན་ཡིན་ཡང་</s>
    <s id="14:172">ཕལ་ཆེར་མུ་སྟེགས་ཅན་རྣམས་ཀྱི་ལུགས་དང་རྗེས་སུ་འབྲེལ་གྱི་བདེ་བར་གཤེགས་#པའི་དང་མ་ཡིན་ཞེ་ན།</s>
    <s id="14:173">དེ་ནི་ཕྲ་བའི་ཕྱིར་རོ། །</s>
    <s id="14:174">འདི་ལྟར་རགས་#པ་མཐོང་ཞིང་།</s>
    <s id="14:175">བདེ་བར་གཤེགས་པ་རྣམས་ཀྱི་#གཙུག་ལག་ཁང་དང་ཁ་ཟས་དང་ཆོས་གོས་ལ་སོགས་པ་མཆོག་ཏུ་གྱུར་པ་དམིགས་ནས་</s>
    <s id="14:176">ལྟ་བ་ཕྱིན་ཅི་ལོག་པ་རྣམས་དེ་བཞིན་གཤེགས་པའི་གསུང་རབ་ཀྱི་དོན་ཟབ་མོ་མཁས་ཤིང་རགས་མཛངས་པས་རིག་པར་བྱ་བའི་གཏིང་མི་དཔོགས་ཤིང་</s>
    <s id="14:177">མཐོང་བ་དང་ཐོས་པ་ཙམ་གྱིས་བསླུས་པ་ན་</s>
    <s id="14:178">མུ་སྟེགས་ཅན་རྣམས་ཀྱི་གཞུང་ལུགས་དག་ལ་གུས་པར་བྱེད་དོ། །</s>
    <s id="14:179">ཇི་ལྟར་བདེ་བར་གཤེགས་པ་#རྣམས་ཀྱི་ཆོས་འདི་ཕྲ་བ་ཉིད་དང་།</s>
    <s id="14:180">དེ་ལས་གཞན་པ་རྣམས་ཀྱི་རགས་པ་ཉིད་ཡིན་པ་</s>
    <s id="14:181">དེ་ལྟར་བསྟན་པའི་ཕྱིར་བཤད་པ།</s>
    <s id="14:182">ཤཱཀྱ་གོས་མེད་བྲམ་ཟེ་སྟེ། །གསུམ་པོ་རྣམས་ཀྱིའང་ཆོས་ཡིད་དང་། །མིག་དང་རྣ་བ་ཡིས་འཛིན་པ། །</s>
    <s id="14:183">དེའི་ཕྱིར་ཐུབ་པའི་གཞུང་ལུགས་ཕྲ། །</s>
    <s id="14:184">བྲམ་ཟེ་རྣམས་ནི་འདོན་པ་སྙིང་པོར་བྱེད་པ་སྟེ།</s>
    <s id="14:185">དེ་རྣམས་ཀྱི་དེ་ནི་རྣ་བའི་ཡུལ་ལོ། །</s>
    <s id="14:186">གཅེར་བུ་པ་དག་ནི་</s>
    <s id="14:187">གཙང་སྦྲར་སྤྱོད་པ་དང་བྲལ་བའི་ཕྱིར་</s>
    <s id="14:188">ལུས་དྲི་ང་བའི་འདམ་འཕེལ་བཞིན་པས་གོས་ཤིང་</s>
    <s id="14:189">ལུས་#ཁྲུས་རས་དང་བྲལ་བ་</s>
    <s id="14:190">གྲང་བ་དང་རླུང་དང་ཉི་མ་དང་སྐྲ་འབལ་བ་ལ་སོགས་པའི་སྡུག་བསྔལ་གྱི་གཞིར་གྱུར་པ་རྣམས་ཏེ།</s>
    <s id="14:191">དེ་རྣམས་ཀྱི་ལུགས་དེ་ནི་</s>
    <s id="14:192">མཐོང་བས་གོ་བར་བྱ་བ་ཡིན་ཏེ།</s>
  </p>
  <p id="15">
    <s id="15:1">དེའི་ཕྱིར་དེ་རྣམས་ཀྱི་ཆོས་ནི་མིག་གི་རྣམ་པར་ཤེས་པས་#ཤེས་པར་བྱ་བ་ཡིན་ནོ། །</s>
    <s id="15:2">ཤཱཀྱ་དངོས་པོ་ཐམས་ཅད་རང་བཞིན་མེད་པར་ལྟ་བའི་ཉི་མས་སེམས་ཀྱི་རྒྱུད་སྣང་བར་བྱས་ཤིང་</s>
    <s id="15:3">དམ་པ་མ་ཡིན་པའི་ལྟ་བ་མ་ལུས་པས་འཐིབས་ཤིང་</s>
    <s id="15:4">ཚང་ཚིང་དུ་གྱུར་པའི་མ་རིག་པའི་མུན་པ་བཅོམ་པ།</s>
    <s id="15:5">འདུས་བྱས་རྨི་ལམ་དང་</s>
    <s id="15:6">མིག་འཕྲུལ་དང་</s>
    <s id="15:7">སྒྱུ་མའི་ན་ཆུང་དང་</s>
    <s id="15:8">གཟུགས་བརྙན་དང་སྤྲུལ་པ་དང་མཚུངས་པར་མཐོང་བ།</s>
    <s id="15:9">ཉོན་མོངས་པའི་དྲི་མ་མ་ལུས་པ་བསལ་བས་</s>
    <s id="15:10">སེམས་ཀྱི་རྒྱུད་དྲི་མ་མེད་པར་གྱུར་པ་རྣམས་ནི་</s>
    <s id="15:11">དེ་ལྟར་མཉམ་པར་གཞག་པ་དག་ཁོ་ནས་</s>
  </p>
  <p id="16">
    <s id="16:1">ངེས་པར་བྱ་བ་ཡིན་ཏེ།</s>
    <s id="16:2">དེའི་ཕྱིར་དེ་དག་གི་དགེ་བའི་བསམ་པ་ནི་</s>
    <s id="16:3">ཡིད་ཀྱི་རྣམ་པར་ཤེས་པས་གོ་བར་བྱ་བ་ཡིན་པས་</s>
    <s id="16:4">ཐུབ་པའི་གཞུང་ལུགས་ཕྲ་བ་ཡིན་ནོ། །</s>
    <s id="16:5">དེའི་ཕྱིར་མ་ངེས་པས་བསོད་ནམས་འདོད་ཀྱང་སྐྱེ་བོ་བདེ་བར་གཤེགས་#པའི་ཆོས་ལ་མི་འཇུག་གོ། །</s>
    <s id="16:6">འདིར་སྨྲས་པ།</s>
  </p>
  <p id="17">
    <s id="17:1">གལ་ཏེ་བློ་རགས་པའི་ཕྱིར་</s>
    <s id="17:2">འཇིག་རྟེན་ཕྱི་རོལ་པ་ལ་བརྟེན་#ནས་འཇུག་ན་</s>
    <s id="17:3">འོ་ན་འདིར་ཡང་དེ་ལྟར་རྗེས་སུ་སྒྲུབ་པར་གྱིས་ཤིག །</s>
    <s id="17:4">ཕྱི་རོལ་པའི་བྱ་བ་རྗེས་སུ་མི་འགྲུབ་སྟེ།</s>
    <s id="17:5">འདི་ལྟར།</s>
    <s id="17:6">ཇི་ལྟར་བྲམ་ཟེ་རྣམས་ལ་ཆོས། །</s>
    <s id="17:7">ཕལ་ཆེར་ཕྱི་འཆོས་བརྗོད་པ་ལྟར། །</s>
    <s id="17:8">དེ་བཞིན་གཅེར་བུ་རྣམས་ལ་ཆོས། །</s>
    <s id="17:9">ཕལ་ཆེར་བླུན་པ་བརྗོད་པ་ཡིན། །</s>
    <s id="17:10">བྲམ་ཟེ་རྣམས་ནི་བཟླས་བརྗོད་དང་སྦྱིན་སྲེག་#དང་། བཀྲ་ཤིས་དང་། འགྱོད་ཚངས་ལ་སོགས་པའི་བྱ་བ་</s>
    <s id="17:11">དག་གིས་གཞན་དག་ལས་རྙེད་པ་དང་། བཀུར་སྟི་ལ་སོགས་པ་འདོད་པས་ཕྱི་འཆོས་པར་འདོད་དོ། །</s>
    <s id="17:12">དེ་དག་གི་ཆོས་ནི་ཕལ་ཆེར་ཕྱི་#འཆོས་པ་ཞིག་སྟེ།</s>
    <s id="17:13">ཕྱི་འཆོས་གཙོ་བོ་ཡིན་ནོ་ཞེས་བྱ་བའི་དོན་ཏོ། །</s>
    <s id="17:14">ཆོས་འདི་ནི་ཐར་པ་འདོད་པ་རྣམས་ལ་འགལ་བ་ཡིན་ཏེ།</s>
    <s id="17:15">འཁོར་བའི་རྗེས་སུ་མཐུན་པའི་ཕྱིར་ལ། །</s>
    <s id="17:16">བ་གསག་གིས་རྗེས་སུ་རིག་པའི་བདག་ཉིད་ཅན་གྱི་ཉེ་བའི་ཉོན་མོངས་པ་མངོན་པར་འཕེལ་བའི་རྒྱུ་ཡིན་པའི་ཕྱིར་</s>
    <s id="17:17">ཤཱཀྱ་པ་#རྣམས་ལ་མ་བསྟན་ཏོ། །</s>
    <s id="17:18">ཇི་ལྟར་ཐར་པའི་བར་དུ་གཅོད་པར་བྱེད་པའི་ཕྱིར་</s>
    <s id="17:19">བྲམ་ཟེ་རྣམས་ཀྱི་ཆོས་ཕྱི་འཆོས་ཕལ་ཆེ་བ་</s>
    <s id="17:20">ཐར་པ་འདོད་པ་རྣམས་ཀྱིས་སྤྱད་པར་བྱ་བ་མ་ཡིན་པ་</s>
    <s id="17:21">དེ་བཞིན་དུ་གཅེར་བུ་རྣམས་ཀྱི་ཆོས་སེམས་བླུན་པ་ཉིད་དུ་བྱེད་པའི་རྒྱུ་</s>
  </p>
  <p id="18">
    <s id="18:1">ཡང་བླུན་པ་ཕལ་ཆེ་བའི་ཕྱིར་</s>
    <s id="18:2">སྤྱད་པར་བྱ་བ་མ་ཡིན་པས་</s>
    <s id="18:3">དེ་ལྟར་ཉེ་བར་བསྟན་པ་རྗེས་སུ་མི་སྒྲུབ་པོ། །</s>
    <s id="18:4">གང་གི་ཕྱིར་བྲམ་ཟེ་འདི་རྣམས་ཀྱི་ཆོས་ཕྱི་འཆོས་ཕལ་ཆེ་བ་</s>
    <s id="18:5">དེ་ཉིད་ཀྱི་ཕྱིར་འཇིག་རྟེན་ཕལ་ཆེར།</s>
    <s id="18:6">ཇི་ལྟར་རིག་#པ་བླངས་པ་ལས། །</s>
    <s id="18:7">བྲམ་ཟེ་གུས་པ་སྐྱེ་བ་ལྟར། །</s>
    <s id="18:8">དེ་བཞིན་ཉོན་མོངས་བླངས་པ་ལས། །</s>
    <s id="18:9">གཅེར་བུ་པ་ལ་བརྩེ་བར་འགྱུར། །</s>
    <s id="18:10">ཇི་ལྟར་འདོན་པར་བྱེད་པ་ཙམ་གྱིས་སེམས་རངས་པར་གྱུར་པའི་འཇིག་རྟེན་ནི་</s>
    <s id="18:11">རིག་#པ་བླངས་པ་ལས་བྲམ་ཟེ་རྣམས་ལ་གུས་པ་སྐྱེ་བ་</s>
    <s id="18:12">དེ་བཞིན་དུ་ཉོན་མོངས་པ་བླངས་པ་ལས་ཏེ་</s>
    <s id="18:13">མགོ་འབལ་པ་ལ་སོགས་པ་ལུས་ཡོངས་སུ་དུབ་པ་རྣམས་#ལས་</s>
    <s id="18:14">གོས་མེད་པ་རྣམས་ལ་བརྩེ་བ་སྐྱེའོ། །</s>
    <s id="18:15">འདི་རྣམས་ཀྱི་ལུས་ཡོངས་སུ་ཉོན་མོངས་པའི་སྡུག་བསྔལ་ཉམས་སུ་མྱོང་བ་ནི་</s>
    <s id="18:16">ཆོས་ཀྱི་ཆེད་དུ་འགྱུར་བ་འདི་ནི་མི་སྲིད་</s>
    <s id="18:17">དེ་ཉེས་པ་སྤྱད་པའི་འབྲས་བུ་ཡིན་པའི་ཕྱིར་རོ་</s>
    <s id="18:18">ཞེས་བསྟན་པའི་ཕྱིར#།</s>
    <s id="18:19">སྡུག་བསྔལ་ལས་ཀྱི་རྣམ་སྨིན་ཕྱིར། །</s>
    <s id="18:20">ཇི་ལྟར་ཆོས་སུ་མི་འགྱུར་བ། །ཞེས་བྱ་བ་སྨོས་སོ། །</s>
    <s id="18:21">ཇི་ལྟར་སྒྲེན་མོས་རྒྱུ་བ་རྣམས་ཀྱི་འདི་བའི་སྡུག་བསྔལ་#ཉམས་སུ་མྱོང་བ་</s>
    <s id="18:22">ཡང་དམྱལ་བའི་སྡུག་བསྔལ་གྱི་ཉམས་སུ་མྱོང་བ་བཞིན་</s>
    <s id="18:23">ཆོས་ཀྱི་ཆེད་དུ་མི་འགྱུར་#བ་</s>
    <s id="18:24">ལྟར་བྲམ་ཟེ་རྣམས་ཀྱི་ཡང་།</s>
  </p>
  <p id="19">
    <s id="19:1">དེ་བཞིན་སྐྱེ་བ་ལས་ཀྱི་ནི། །</s>
    <s id="19:2">རྣམ་སྨིན་ཕྱིར་ན་ཆོས་མ་ཡིན། །</s>
    <s id="19:3">གལ་ཏེ་ལས་ཀྱི་རྣམ་པར་སྨིན་པ་ཡིན་པའི་ཕྱིར།</s>
    <s id="19:4">མིག་ལ་སོགས་པ་ལྟར་</s>
    <s id="19:5">སྡུག་བསྔལ་དང་སྐྱེ་བོ་</s>
    <s id="19:6">#ཆོས་སུ་མི་འགྱུར་ན་འོ་ན་ཆོས་གང་ཞིག་ཡིན་ཞེ་ན།</s>
    <s id="19:7">བཤད་པར་བྱ་སྟེ།</s>
    <s id="19:8">ཆོས་ནི་མདོར་ན་མི་འཚེ་བར། །</s>
    <s id="19:9">དེ་བཞིན་གཤེགས་པ་རྣམས་ཀྱིས་གསུངས། །</s>
    <s id="19:10">འཚེ་བ་ནི་གཞན་ལ་གནོད་པར་ཞུགས་པའི་ཕྱིར་</s>
    <s id="19:11">སེམས་ཅན་ལ་གནོད་པའི་བསམ་པ་དང་།</s>
    <s id="19:12">དེས་ཀུན་ནས་བསླང་བའི་ལུས་དང་ངག་གི་ལས་ཡིན་ལ།</s>
    <s id="19:13">མི་འཚེ་བ་ནི་དེ་ལས་བཟློག་པའི་སྒོ་ནས་</s>
    <s id="19:14">དགེ་བ་བཅུའི་ལས་ཀྱི་#ལམ་མོ། །</s>
    <s id="19:15">གང་ཡང་ཅུང་ཟད་གཞན་ལ་ཕན་འདོགས་པ་</s>
    <s id="19:16">དེ་ཐམས་ཅད་ཀྱང་མི་འཚེ་བའི་ཁོངས་སུ་འདུ་བ་ཡིན་ནོ། །</s>
    <s id="19:17">དེ་བཞིན་གཤེགས་པ་རྣམས་ཀྱི་#ཆོས་ནི་</s>
    <s id="19:18">མདོར་བསྡུ་ན་</s>
    <s id="19:19">མི་འཚེ་བ་དེ་ཉིད་ཡིན་ནོ་ཞེས་བསྟན་ཏོ། །</s>
    <s id="19:20">སྟོང་ཉིད་མྱ་ངན་འདས་པར་ཏེ། །</s>
    <s id="19:21">འདིར་ནི་དེ་གཉིས་འབའ་ཞིག་གོ། །</s>
    <s id="19:22">རང་བཞིན་སྟོང་པ་ཉིད་དུ་གང་བཤད་པ་</s>
    <s id="19:23">དེ་ཉིད་སངས་རྒྱས་བཅོམ་ལྡན་འདས་རྣམས་ཀྱིས་#མྱ་ངན་ལས་འདས་པར་གསུངས་སོ།</s>
    <s id="19:24">སྡུག་བསྔལ་ཕུང་པོ་ལྔའི་རང་བཞིན་ཅན་གཏན་ཉེ་བར་ཞི་བ་གང་ཡིན་པ་</s>
    <s id="19:25">དེ་ནི་མྱ་ངན་ལས་འདས་པ་ཡིན་ལ།</s>
    <s id="19:26">རང་བཞིན་གྱིས་མ་སྐྱེས་པར་མཐོང་བའི་དུས་སུ་</s>
    <s id="19:27">ཡང་སྡུག་བསྔལ་རང་བཞིན་གྱིས་མ་སྐྱེས་པར་ཁོང་དུ་ཆུད་པས་</s>
    <s id="19:28">ཕྱིན་ཅི་ལོག་ཟད་པ་ཡིན་དང་</s>
    <s id="19:29">དེ་སླར་ཡང་རྣམ་པ་གཞན་དུ་འགྱུར་བས་ཡོངས་སུ་བརྟག་#པ་མི་སྲིད་པའི་ཕྱིར་</s>
    <s id="19:30">སྡུག་བསྔལ་འགགས་#པ་</s>
    <s id="19:31">ཁོ་ནའོ་སྙམ་དུ་དངོས་པོ་རྣམས་</s>
    <s id="19:32">རང་བཞིན་གྱིས་སྟོང་པ་ཉིད་དུ་མཐོང་བ་ཉིད་</s>
  </p>
  <p id="20">
    <s id="20:1">མྱ་ངན་ལས་འདས་པའོ་ཞེས་དེ་བཞིན་གཤེགས་པས་</s>
    <s id="20:2">གསུངས་ཀྱི་དངོས་པོའི་རང་བཞིན་གྱི་ངོ་བོར་སླར་མི་སྐྱེ་བས་</s>
    <s id="20:3">#མྱ་ངན་ལས་འདས་པ་ཡིན་ནོ་ཞེས་བྱ་བར་ནི་</s>
    <s id="20:4">མ་ཡིན་ཏེ་རང་བཞིན་ལ་ལྡོག་པ་མེད་པའི་ཕྱིར་རོ། །</s>
    <s id="20:5">དེའི་ཕྱིར་རང་བཞིན་གྱིས་མ་སྐྱེས་པ་མཐོང་བ་ཁོ་ན་མྱ་ངན་ལས་འདས་པ་ཡིན་ནོ། །</s>
    <s id="20:6">མི་འཚེ་བ་དང་སྟོང་པ་ཉིད་ཅེས་བྱ་བའི་#ཆོས་</s>
    <s id="20:7">དེ་གཉིས་ནི་མཐོ་རིས་དང་བྱང་གྲོལ་#ཐོབ་པར་བྱེད་པ་སྟེ་</s>
    <s id="20:8">དེའི་ཕྱིར་འདིར་ནི་དེ་གཉིས་འབའ་ཞིག་གོ། །</s>
    <s id="20:9">འབའ་ཞིག་ཅེས་བྱ་བ་ནི་ཡོངས་སུ་དག་པ་སྟེ།</s>
    <s id="20:10">དེ་བཞིན་གཤེགས་པའི་བསྟན་པ་འདི་ཁོ་ནར་</s>
    <s id="20:11">འདི་གཉིས་ཆེས་ཡོངས་སུ་དག་པར་དམིགས་ཀྱི་གཞན་དུ་ནི་མ་ཡིན་ནོ་</s>
    <s id="20:12">ཞེས་རང་དང་གཞན་གྱི་བདག་ཉིད་ལ་མཐོ་རིས་དང་</s>
    <s id="20:13">བྱང་གྲོལ་གྱི་བདེ་བ་ཡང་དག་པར་སྐྱེད་#པར་འདོད་པས་རྟོགས་#པར་བྱའོ། །</s>
    <s id="20:14">ཡང་ཅིའི་ཕྱིར་ཕྱི་རོལ་པ་འདི་དག་བདེ་བར་གཤེགས་པའི་བསྟན་པ་འདི་མཐོང་</s>
  </p>
  <p id="21">
    <s id="21:1">བཞིན་དུ་ཡང་ཆོས་གཉིས་པོ་འདི་ལ་མི་གུས་ཤེ་ན།</s>
    <s id="21:2">རང་གི་ཕྱོགས་ལ་ཆགས་པའི་ཕྱིར་རོ། །འདི་ལྟར།</s>
    <s id="21:3">རང་ཕྱོགས་འཇིག་རྟེན་ཐམས་ཅད་ལ། །སྐྱེ་ས་#བཞིན་དུ་སྡུག་འགྱུར་ན། །</s>
    <s id="21:4">དེ་ཡི་ལྡོག་པར་བྱེད་པའི་རྒྱུ། །</s>
    <s id="21:5">ཁྱོད་ལ་གང་གིས་སྡུག་པར་འགྱུར། །</s>
    <s id="21:6">རང་གི་ཕྱོགས་ལ་ཆགས་པ་ནི་འཁོར་བ་ཐོག་མ་མེད་པ་ནས་གོམས་པ་ཞིག་སྟེ།</s>
    <s id="21:7">རང་གི་སྐྱེ་བའི་གནས་ལྟར་</s>
    <s id="21:8">འཇིག་རྟེན་གྱིས་#དེ་ཡོངས་སུ་གཏང་#བར་མི་ནུས་ཏེ།</s>
    <s id="21:9">དེའི་ཕྱིར་རང་གི་ལྟ་བ་ལ་མངོན་པར་ཞེན་པས་</s>
    <s id="21:10">བྱིས་པ་རྣམས་དེ་བཞིན་གཤེགས་པའི་ཆོས་འདི་ལ་མི་འཇུག་གོ། །</s>
  </p>
  <p id="22">
    <s id="22:1">མཁས་པས་</s>
    <s id="22:2">རང་སྐྱེ་བའི་ས་ཡིན་ཡང་</s>
    <s id="22:3">བརྒྱུད་#པའི་རྒྱུར་གྱུར་པ་ལ་རེ་བ་སྤངས་ནས་</s>
    <s id="22:4">འབྱོར་པ་བྱེད་པའི་ཡུལ་ལ་བརྟེན་པར་རིགས་ལ།</s>
    <s id="22:5">འདི་ཇི་ལྟར་ཡིན་པ་</s>
    <s id="22:6">དེ་ལྟར་རང་གི་ཕྱོགས་ལ་ཆགས་པ་སྤངས་ནས་</s>
    <s id="22:7">གཞན་གྱི་ཕྱོགས་ཡིན་ཡང་</s>
    <s id="22:8">ཡོན་ཏན་དང་ལྡན་པ་ལ་</s>
    <s id="22:9">ཡིད་གཞུག་པར་བྱའོ། །</s>
    <s id="22:10">དེའི་ཕྱིར་དེ་ལྟར་ཕྱོགས་སུ་ལྟུང་#བ་མེད་པར་གྱུར་པས#།</s>
    <s id="22:11">རིགས་པའི་དོན་ནི་གཞན་ལས་ཀྱང་། ། བློ་ལྡན་ལེགས་པ་འདོད་པས་བླང་། །</s>
    <s id="22:12">ཉི་མ་#ས་སྟེངས་མིག་ལྡན་ལ། ། ཀུན་གྱི་སྤྱི་མཐུན་#མ་ཡིན་ནམ། །</s>
    <s id="22:13">བློ་གྲོས་དང་ལྡན་པ་བདག་ཉིད་ཀྱི་ཡིན་པ་</s>
  </p>
  <p id="23">
    <s id="23:1">ལྟ་བུར་སེམས་པས་གང་ལ་ལར་ལེགས་པར་བཤད་པ་དམིགས་པ་</s>
    <s id="23:2">དེ་དེ་ལས་བླང་བར་བྱའོ། །</s>
    <s id="23:3">ཆོས་འདི་འགའ་ཞིག་ཏུ་ཕྲག་དོག་གིས་གནས་པ་ནི་མ་ཡིན་ཏེ།</s>
    <s id="23:4">ཐམས་ཅད་དུ་ངོ་བོ་མཚུངས་པའི་ཕྱིར་རོ། །</s>
    <s id="23:5">དཔེར་ན་ཐམས་ཅད་ལ་རྗེས་སུ་ཆགས་པ་དང་ཁོང་ཁྲོ་བ་དང་བྲལ་བའི་ཕྱིར་རོ། །</s>
    <s id="23:6">#ཉི་མ་སྣང་བའི་བྱ་བ་ལ་མིག་དང་ལྡན་པ་ཐམས་ཅད་ལ་</s>
    <s id="23:7">ཐུན་མོང་བ་#ཡིན་པ་</s>
    <s id="23:8">དེ་བཞིན་དུ་ཆོས་འདི་ཡང་</s>
    <s id="23:9">གལ་ཏེ་བསྒྲུབས་པས་རྫོགས་པར་འགྱུར་ན།</s>
    <s id="23:10">རང་གི་སྡེ་པ་དང་གཞན་གྱི་སྡེ་པ་ཐམས་ཅད་ལ་ཕན་འདོགས་པ་ཡིན་ནོ། །</s>
    <s id="23:11">དེའི་ཕྱིར་དེ་ལྟར་རིག་པར་བྱས་ནས་</s>
    <s id="23:12">གུས་པ་དང་ལྡན་པས་</s>
    <s id="23:13">ཆོས་འདི་བདག་ཏུ་བྱ་བར་རིགས་སོ། །</s>
    <s id="23:14">#སློབ་དཔོན་འཕགས་པ་ལྷའི་ཞལ་སྔ་ནས་ཀྱིས་#བྱང་ཆུབ་སེམས་དཔའི་རྣལ་འབྱོར་སྤྱོད་པ་བཞི་བརྒྱ་པ་ལས་ལྟ་#བར་བྱས་པ་དགག་པ་སྒོམ་པ་བསྟན་པ་ཞེས་བྱ་བ་སྟེ་རབ་ཏུ་བྱེད་པ་བཅུ་གཉིས་པའི་འགྲེལ་པའོ།། །།</s>
  </p>
</text>
