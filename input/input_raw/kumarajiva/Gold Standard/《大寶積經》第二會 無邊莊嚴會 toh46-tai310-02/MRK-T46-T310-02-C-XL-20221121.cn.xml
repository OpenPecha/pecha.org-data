<?xml version='1.0' encoding='utf-8'?>
<text>
  <p id="1">
    <s id="1:1">若諸眾生無有智慧，為大煩惱之所覆蔽無智慧故，</s>
    <s id="1:2">假使少有明了順說尚不能解，</s>
    <s id="1:3">何況祕密非隨順說，</s>
    <s id="1:4">若不住者是則清淨。[云何不住？]</s>
    <s id="1:5">謂不住善法及出離界。[何以故？]</s>
    <s id="1:6">無出離界</s>
    <s id="1:7">及界施設。</s>
    <s id="1:8">於涅槃界若不住者，名得涅槃。[此涅槃名但假施設，]</s>
    <s id="1:9">如是涅槃無有所得，</s>
    <s id="1:10">亦復無有得涅槃者。</s>
    <s id="1:11">若有得者則應滅後更有如來，</s>
    <s id="1:12">若無得者則應滅後無有如來。</s>
    <s id="1:13">{有諸眾生於甚深法不勤修行而生疑惑，}</s>
    <s id="1:14">若滅度後，言有如來</s>
    <s id="1:15">及無如來，</s>
    <s id="1:16">俱不可說，[此不可說亦是如來假施設句。]</s>
    <s id="1:17">若有說言如來有色，</s>
    <s id="1:18">滅度之後應有如來；</s>
    <s id="1:19">若有說言如來無色，</s>
    <s id="1:20">滅度之後應無如來；</s>
    <s id="1:21">乃至滅後非有如來非無如來，亦復如是。</s>
    <s id="1:22">若法不生不滅，</s>
    <s id="1:23">彼法滅後不應說有說無。</s>
    <s id="1:24">如是如來不生不滅，</s>
    <s id="1:25">彼亦滅後不應說有說無。</s>
    <s id="1:26">乃至邊無邊等，如來說彼俱不可說。</s>
    <s id="1:27">若說有邊則無有中，</s>
    <s id="1:28">若說有中則無有邊，所言中者非有非無。</s>
    <s id="1:29">若復於中實有實無，</s>
    <s id="1:30">是則便與緣起相違。</s>
    <s id="1:31">若復有法非從緣起及非緣起，彼法不滅，</s>
    <s id="1:32">若有若無俱不相違。</s>
    <s id="1:33">所有一切從緣起法及緣起法，</s>
    <s id="1:34">此無中邊非有非無。</s>
    <s id="1:35">若非有無云何可說？</s>
    <s id="1:36">_「無邊莊嚴！如來以大方便安住彼中，</s>
    <s id="1:37">為諸眾生破無明㲉，</s>
    <s id="1:38">開示演說不違緣起。</s>
    <s id="1:39">一切諸法皆入緣起，</s>
    <s id="1:40">[若入緣起]是則無有中邊之說，</s>
    <s id="1:41">若離言說，乃至無有少法可得。</s>
    <s id="1:42">無邊莊嚴！汝今當觀，</s>
    <s id="1:43">無所有法、無有邊法說名中道，以於方便說有覺慧能持諸法，</s>
    <s id="1:44">然持法者亦不可得，不可得故無有言說。無邊莊嚴！汝等智者應如是知，一切諸法真實之相，不來不去、</s>
    <s id="1:45">無分無斷、</s>
    <s id="1:46">不一性</s>
    <s id="1:47">不異性，</s>
    <s id="1:48">到一切法第一彼岸，{到彼岸者即是涅槃。}</s>
    <s id="1:49">{無有少法不到彼岸}，一切諸法悉涅槃相，</s>
    <s id="1:50">是故當知不可宣說，唯除世俗說為中道。</s>
    <s id="1:51">如是中道彼即趣向大涅槃路，</s>
    <s id="1:52">亦無涅槃是彼所趣。</s>
    <s id="1:53">[若有涅槃是彼所趣，]而於諸法應有去來。</s>
    <s id="1:54">一切諸法性皆平等，是故涅槃名無所趣。</s>
    <s id="1:55">無邊莊嚴！</s>
    <s id="1:56">此名中道。然此中道即非中道。</s>
    <s id="1:57">[何以故？]無增無減故、無邊無取故。</s>
    <s id="1:58">法若無邊，</s>
    <s id="1:59">云何有邊？</s>
    <s id="1:60">謂無處所是無邊法。</s>
    <s id="1:61">凡夫眾生於無處所執為邊處，見邊處故不得解脫，以於真實無處所故。</s>
    <s id="1:62">_「無邊莊嚴！</s>
    <s id="1:63">汝觀如來以善方便決定覺慧，</s>
    <s id="1:64">乃能演說如是中道。</s>
    <s id="1:65">無邊莊嚴！</s>
    <s id="1:66">諸佛如來於一切法無有疑惑、</s>
    <s id="1:67">無忘失念，</s>
    <s id="1:68">諸佛世尊心常在定，</s>
    <s id="1:69">得三摩地無礙自在，</s>
    <s id="1:70">常善觀察，</s>
    <s id="1:71">安住最勝三摩呬多而說語言，</s>
    <s id="1:72">無量知見</s>
    <s id="1:73">不住非處，</s>
    <s id="1:74">說清淨法、</s>
    <s id="1:75">說究竟法、</s>
    <s id="1:76">說寂靜法，</s>
    <s id="1:77">如來所說無有遺餘。</s>
    <s id="1:78">無邊莊嚴！</s>
    <s id="1:79">如有寶珠名種種色，在大海中，</s>
    <s id="1:80">雖有無量眾多駃流入於大海，</s>
    <s id="1:81">以珠火力令水銷滅而不盈溢。</s>
    <s id="1:82">如是如來、應、正等覺證菩提已，</s>
    <s id="1:83">由智火力能令眾生煩惱銷滅，亦復如是。</s>
    <s id="1:84">無邊莊嚴！</s>
    <s id="1:85">[若復有人於日日中]稱說如來名號功德，</s>
    <s id="1:86">是諸眾生能離黑闇，漸次當得燒諸煩惱。</s>
    <s id="1:87">如是稱念南無佛者語業不空，</s>
    <s id="1:88">如是語業名執大炬能燒煩惱。</s>
    <s id="1:89">若復有人得聞如來及佛名號，</s>
    <s id="1:90">[離諸黑闇，]與彼眾生為涅槃因。</s>
    <s id="1:91">無邊莊嚴！</s>
    <s id="1:92">我為信於如來、眾生及諸眾生煩惱滅故，</s>
    <s id="1:93">降澍法雨。</s>
    <s id="1:94">無邊莊嚴！</s>
    <s id="1:95">如來所說是法真實，</s>
    <s id="1:96">以真實故無有少法開示演說，</s>
    <s id="1:97">而於是法無實無虛。</s>
    <s id="1:98">無邊莊嚴！</s>
    <s id="1:99">如來是實語者，</s>
    <s id="1:100">住真實法，</s>
    <s id="1:101">能演說此陀羅尼門。</s>
    <s id="1:102">無邊莊嚴！</s>
    <s id="1:103">此真實法誰當能了？</s>
    <s id="1:104">唯除菩薩如實見者、</s>
    <s id="1:105">具足見者、</s>
    <s id="1:106">作善業者，於甚深法餘無能了。</s>
    <s id="1:107">_「無邊莊嚴！</s>
    <s id="1:108">於此義中應當隨順。</s>
    <s id="1:109">自於此法繫念現前，</s>
    <s id="1:110">不信樂餘、</s>
    <s id="1:111">從他生智。</s>
    <s id="1:112">為欲利益安樂眾生</s>
    <s id="1:113">，於此法中應生隨順。</s>
    <s id="1:114">若於此中生隨順忍，</s>
    <s id="1:115">是則不住不隨順中。</s>
    <s id="1:116">無邊莊嚴！無聞眾生無隨順忍，</s>
    <s id="1:117">於此法教不能了知。</s>
    <s id="1:118">或復有餘異見所行，</s>
    <s id="1:119">乘異路者、</s>
    <s id="1:120">趣惡道者、</s>
    <s id="1:121">不作善者、</s>
    <s id="1:122">親近諸餘行異行者，</s>
    <s id="1:123">彼等不能入此法門。</s>
    <s id="1:124">無邊莊嚴！</s>
    <s id="1:125">汝今當觀，若有說此無障礙藏法光明時，</s>
    <s id="1:126">所有一切無聞眾生，</s>
    <s id="1:127">未善調伏凡夫心故無有威儀，</s>
    <s id="1:128">由此遠離如是法教。</s>
    <s id="1:129">若有眾生能修習身，</s>
    <s id="1:130">於此法中假使無有能隨順忍尚不遠離，</s>
    <s id="1:131">何況有能生無漏忍、無有執著，</s>
    <s id="1:132">於此眾會能轉無障無礙法輪。</s>
    <s id="1:133">何以故？</s>
    <s id="1:134">此等皆住無障礙地。</s>
    <s id="1:135">無邊莊嚴！</s>
    <s id="1:136">我為成就善根眾生，及為如來加持眾生，於無礙法見清淨故，亦欲利益哀愍一切故，[演說此陀羅尼門。]</s>
    <s id="1:137">[無邊莊嚴！]</s>
    <s id="1:138">若有於此法門能悟入者，</s>
    <s id="1:139">應知彼已住菩薩地，</s>
    <s id="1:140">能速疾證無生法忍，</s>
    <s id="1:141">不久當得授菩提記。</s>
    <s id="1:142">無邊莊嚴！</s>
    <s id="1:143">汝等於此甚深法門應生勝解。</s>
    <s id="1:144">_「無邊莊嚴！</s>
    <s id="1:145">汝今當知 如是法門，無執著者、</s>
    <s id="1:146">無得忍者以之為地，</s>
    <s id="1:147">若有供養往昔諸佛，</s>
    <s id="1:148">能於長夜勤心修習，</s>
    <s id="1:149">善身威儀、</s>
    <s id="1:150">善護語業、</s>
    <s id="1:151">善調伏心，</s>
    <s id="1:152">平等智慧隨憶念者，</s>
    <s id="1:153">心無所住於此法中善受持者，</s>
    <s id="1:154">不顧身命，彼人則能流傳此經。</s>
    <s id="1:155">當於後時，</s>
    <s id="1:156">若有眾生於此法中為聽聞故，</s>
    <s id="1:157">勤修習者尚難可得，</s>
    <s id="1:158">何況有能書寫受持、</s>
    <s id="1:159">讀誦通利、</s>
    <s id="1:160">開示流布、</s>
    <s id="1:161">為他廣說，</s>
    <s id="1:162">是人不久獲得清淨陀羅尼門，</s>
    <s id="1:163">速疾逮得清淨智慧，</s>
    <s id="1:164">當能入於一切智智。</s>
    <s id="1:165">無邊莊嚴！</s>
    <s id="1:166">汝觀如來為諸菩薩得一切智智故，</s>
    <s id="1:167">開示演說如是法藏，</s>
    <s id="1:168">然於其中無有少法而不演說。</s>
    <s id="1:169">如是所說無說而說，能生清淨及</s>
    <s id="1:170">能開示清淨法門，</s>
    <s id="1:171">一切諸法等虛空相。云何為等？</s>
    <s id="1:172">以一切法與虛空等，</s>
    <s id="1:173">而是虛空非等</s>
    <s id="1:174">不等，</s>
    <s id="1:175">一切諸法亦復如是。</s>
    <s id="1:176">如空無邊諸法亦爾，</s>
    <s id="1:177">一切諸法邊不可得，</s>
    <s id="1:178">不可得故無有邊際，</s>
    <s id="1:179">無邊際故說為無邊。</s>
    <s id="1:180">若能於中如是住者，</s>
    <s id="1:181">是即名為住如來法。</s>
    <s id="1:182">住如來法則無所說。</s>
    <s id="1:183">[若無所說，於一切法以假名相隨應了知，]</s>
    <s id="1:184">不應於中而起執著。</s>
    <s id="1:185">{若墮於邊則墮於中，是故應當離於中邊。}</s>
    <s id="1:186">{若離中邊即離一切，若不執著即不墮邊，}</s>
    <s id="1:187">若不墮邊則不墮中， 若離一切</s>
    <s id="1:188">則無所說，由此獲得清淨智慧，</s>
    <s id="1:189">於一切法無所取著，</s>
    <s id="1:190">無有所取及能取者。</s>
  </p>
</text>
