<?xml version='1.0' encoding='utf-8'?>
<text>
  <p id="1">
    <s id="1:1">「無邊莊嚴！</s>
    <s id="1:2">於此法中應生願樂。</s>
  </p>
  <p id="2">
    <s id="2:1">云何願樂？</s>
  </p>
  <p id="3">
    <s id="3:1">謂於諸法無所取故無有執著，</s>
    <s id="3:2">究竟離捨超過攝藏，</s>
    <s id="3:3">無希求故、於善不善一切有為及</s>
    <s id="3:4">世間法不觀待故。</s>
  </p>
  <p id="4">
    <s id="4:1">此是無上不放逸地、</s>
    <s id="4:2">離攀緣地，於諸法中無有所住，</s>
    <s id="4:3">不來不去</s>
    <s id="4:4">無所建立，</s>
    <s id="4:5">此則說名慧眼清淨</s>
    <s id="4:6">究竟遠離。</s>
  </p>
  <p id="5">
    <s id="5:1">無所取故，</s>
    <s id="5:2">善能觀察捨離一切自性本性，此名慧眼。</s>
  </p>
  <p id="6">
    <s id="6:1">言慧眼者，所謂盡滅厭離智性。</s>
  </p>
  <p id="7">
    <s id="7:1">如是智性，無生無作本性寂靜，</s>
    <s id="7:2">亦復不與寂靜相應，</s>
    <s id="7:3">斷相應故，</s>
    <s id="7:4">亦復非斷亦非無斷，</s>
    <s id="7:5">無缺無減，</s>
    <s id="7:6">此則名為清淨慧眼無戲論道。</s>
  </p>
  <p id="8">
    <s id="8:1">由是慧眼得成就故，以大慈悲攝諸眾生，</s>
    <s id="8:2">令其發心住緣眾生無盡妙行，</s>
    <s id="8:3">及能覺了一切諸法無有我人眾生壽者。</s>
  </p>
  <p id="9">
    <s id="9:1">彼若證得大菩提時，</s>
    <s id="9:2">決定當能開示演說無上法藏，及能清淨陀羅尼門，為諸眾生種性教法不斷盡故應置法印。</s>
  </p>
  <p id="10">
    <s id="10:1">」_佛復告無邊莊嚴菩薩摩訶薩言：「此陀羅尼清淨法門，一切諸佛常所護念攝受開演。</s>
  </p>
  <p id="11">
    <s id="11:1">住於十方三世諸佛，亦皆宣說如是法門，</s>
    <s id="11:2">為諸菩薩開示三世平等法性。</s>
  </p>
  <p id="12">
    <s id="12:1">由是能於三世諸法如實悟入此之法門，</s>
    <s id="12:2">成就菩薩清淨三世總持慧故。</s>
  </p>
  <p id="13">
    <s id="13:1">彼諸菩薩無有世想，於善不善了知無二，</s>
    <s id="13:2">而能生長種種善根，</s>
    <s id="13:3">身語意業悉皆清淨，</s>
    <s id="13:4">能遍清淨無量法門。</s>
  </p>
  <p id="14">
    <s id="14:1">為得清淨總持慧故，亦能開演無起作性清淨法教，</s>
    <s id="14:2">復能開示一切諸法畢竟空寂猶如虛空，</s>
    <s id="14:3">又能示現廣大慧光。</s>
  </p>
  <p id="15">
    <s id="15:1">而為開示清淨智故，</s>
    <s id="15:2">亦能開示一切諸法及與菩提如虛空性。</s>
  </p>
  <p id="16">
    <s id="16:1">而為示現一切智智道清淨故，</s>
    <s id="16:2">又能開示清淨道法即是菩提。</s>
  </p>
  <p id="17">
    <s id="17:1">隨其所願得圓滿故能正了知，演出實諦方便善巧，</s>
    <s id="17:2">而能宣說無分別諦故，能善開示諸佛智慧，隨順覺了一切義故。</s>
  </p>
  <p id="18">
    <s id="18:1">無邊莊嚴！若諸菩薩於此法中善修學者，能速清淨菩提資糧，</s>
    <s id="18:2">得住菩提無有遠近，</s>
    <s id="18:3">不與少法共相違背，</s>
    <s id="18:4">亦不於此所說諸法而見遠近，</s>
    <s id="18:5">不以法及非法隨見菩提。</s>
  </p>
  <p id="19">
    <s id="19:1">通達菩提絕諸顯示，能以平等無顯示義了知菩提。</s>
  </p>
  <p id="20">
    <s id="20:1">及觀諸法寂靜義時不分別菩提，</s>
    <s id="20:2">亦不見寂靜不寂靜義，</s>
    <s id="20:3">非寂靜外見不寂靜，</s>
    <s id="20:4">無有少分能觀見想。</s>
  </p>
  <p id="21">
    <s id="21:1">於一切處能清淨見，</s>
    <s id="21:2">亦無少有可能清淨。</s>
  </p>
  <p id="22">
    <s id="22:1">此是諸菩薩清淨智門。</s>
  </p>
  <p id="23">
    <s id="23:1">由此門故，而能隨念諸佛如來無邊法藏陀羅尼門，能遍了知諸有情類自性本性，為諸有情開示演說此諸法藏。</s>
  </p>
  <p id="24">
    <s id="24:1">能遍清淨諸智慧業</s>
    <s id="24:2">諸所願求，</s>
    <s id="24:3">於阿耨多羅三藐三菩提現等覺已，增上意樂終不退轉，</s>
    <s id="24:4">及能隨念善清淨願，於一切法速得自在而能習行。</s>
  </p>
  <p id="25">
    <s id="25:1">諸佛如來大慈大悲，一切如來善巧法藏，皆現在前。</s>
  </p>
  <p id="26">
    <s id="26:1">及能示現無量無邊大法光明，身常安住諸佛智境。</s>
  </p>
  <p id="27">
    <s id="27:1">_「無邊莊嚴！此無量無邊法門，誰之增語？</s>
  </p>
  <p id="28">
    <s id="28:1">無邊莊嚴！無量無邊者，</s>
    <s id="28:2">謂一切法、地水火風虛空識界皆無量故，</s>
    <s id="28:3">欲界色界及無色界、諸有情界無有量故，</s>
    <s id="28:4">然無少分諸有情界可得了知，</s>
    <s id="28:5">有情無故。</s>
  </p>
  <p id="29">
    <s id="29:1">如是如是，此有情界不可得不可了知，界無有故。</s>
  </p>
  <p id="30">
    <s id="30:1">是故諸法等涅槃界、</s>
    <s id="30:2">趣入涅槃。</s>
  </p>
  <p id="31">
    <s id="31:1">一切諸法皆同趣入不可說處，於涅槃界無有少分而可說故。</s>
  </p>
  <p id="32">
    <s id="32:1">涅槃界中無有障礙</s>
    <s id="32:2">亦無蓋覆障礙， 蓋覆永清淨故，</s>
    <s id="32:3">是故涅槃界清淨最清淨。</s>
  </p>
  <p id="33">
    <s id="33:1">是涅槃界，界亦非界，</s>
    <s id="33:2">遠離界故、</s>
    <s id="33:3">無有界故、</s>
    <s id="33:4">超過界故，然以似界方便顯說。</s>
  </p>
  <p id="34">
    <s id="34:1">所言界者，安住非界及非非界，</s>
    <s id="34:2">於言說中亦無有界，</s>
    <s id="34:3">但以語言顯說諸法。</s>
  </p>
  <p id="35">
    <s id="35:1">所有言說及能說者，皆不可得、不可了知。</s>
  </p>
  <p id="36">
    <s id="36:1">一切言說即非言說，</s>
    <s id="36:2">如是一切言說如虛空性等入虛空。</s>
  </p>
  <p id="37">
    <s id="37:1">由是地界不能言說、無能說力，</s>
    <s id="37:2">乃至空界不能言說、無能說力。</s>
  </p>
  <p id="38">
    <s id="38:1">言識界者，由是但以語言顯說諸法，而彼識界界亦非界，</s>
    <s id="38:2">不入諸界、</s>
    <s id="38:3">不與界相應</s>
    <s id="38:4">非不相應，從虛空生入於虛空。</s>
  </p>
  <p id="39">
    <s id="39:1">如是識界，不在內不在外不在中間，</s>
    <s id="39:2">隨其空分之所攝受趣入虛空，不可施設不可覩見。</s>
  </p>
  <p id="40">
    <s id="40:1">若不可施設彼無所作，</s>
    <s id="40:2">餘緣相應說有識界。</s>
  </p>
  <p id="41">
    <s id="41:1">此是菩薩之所入門。</s>
  </p>
  <p id="42">
    <s id="42:1">一切諸法本性自性猶如虛空，以依法界開示演說，而亦無有諸法之界， 界非界故。</s>
  </p>
  <p id="43">
    <s id="43:1">一切諸法猶如虛空，</s>
    <s id="43:2">是故如來說一切法皆是虛空，</s>
    <s id="43:3">量難得故。</s>
  </p>
  <p id="44">
    <s id="44:1">顯一切法皆虛空性，諸法本性如虛空故，</s>
    <s id="44:2">但以語言開示演說。</s>
  </p>
  <p id="45">
    <s id="45:1">_「無邊莊嚴！汝觀如來智所演說爾所清淨，彼無法可生</s>
    <s id="45:2">亦無法授與。</s>
  </p>
  <p id="46">
    <s id="46:1">如是清淨法教，是諸菩薩不顛倒智。</s>
  </p>
  <p id="47">
    <s id="47:1">是故汝等應當願樂，</s>
    <s id="47:2">不由他緣智得無分別不增分別，及能清淨不可言說理趣法門，</s>
    <s id="47:3">由一切法智清淨故。</s>
  </p>
  <p id="48">
    <s id="48:1">」_佛告無邊莊嚴：</s>
    <s id="48:2">「諸飛鳥類於何所行？</s>
  </p>
  <p id="49">
    <s id="49:1">」_無邊莊嚴白佛言：</s>
    <s id="49:2">「世尊！行於虛空。</s>
  </p>
  <p id="50">
    <s id="50:1">」_佛復問言：</s>
    <s id="50:2">「虛空復何所行？</s>
  </p>
  <p id="51">
    <s id="51:1">」_答言：「世尊！如是虛空無有所行。</s>
  </p>
  <p id="52">
    <s id="52:1">」_佛言：「如是如是，一切諸法猶如虛空 無有所行，</s>
    <s id="52:2">行無所行法不可得，</s>
    <s id="52:3">是故諸法無有所行 亦復不行。</s>
  </p>
  <p id="53">
    <s id="53:1">諸法本性無有可行及無可說，</s>
    <s id="53:2">而此法門為諸菩薩得虛空智清淨故轉。</s>
  </p>
  <p id="54">
    <s id="54:1">此是無邊光明法門，</s>
    <s id="54:2">普遍照耀無量無邊，猶如虛空，彼之光明普遍照耀亦不可見。</s>
  </p>
  <p id="55">
    <s id="55:1">菩薩得是門已，</s>
    <s id="55:2">能遍觀察十方世界，及能隨見一切世間。</s>
  </p>
  <p id="56">
    <s id="56:1">無邊莊嚴，此是菩薩智所知地、</s>
    <s id="56:2">通達智地，</s>
    <s id="56:3">而非一切他論者地，</s>
    <s id="56:4">彼不能說故。 此法理趣是不可說法印，</s>
    <s id="56:5">語言顯示不可得故。</s>
  </p>
  <p id="57">
    <s id="57:1">是故一切諸法不印</s>
    <s id="57:2">亦不增印。</s>
  </p>
  <p id="58">
    <s id="58:1">了知不印，修習善巧故，</s>
    <s id="58:2">以虛空印印一切法。</s>
  </p>
  <p id="59">
    <s id="59:1">以無相印能示現</s>
    <s id="59:2">彼虛空無相，</s>
    <s id="59:3">無有為相、</s>
    <s id="59:4">無語言相，</s>
    <s id="59:5">以空無故說此虛空。</s>
  </p>
  <p id="60">
    <s id="60:1">所言虛空，彼無實體故說為空。</s>
  </p>
  <p id="61">
    <s id="61:1">以真勝義，應知諸法無言彼岸。</s>
  </p>
  <p id="62">
    <s id="62:1">無邊莊嚴！我於此中當說陀羅尼印能清淨句，為虛空句，智清淨故。</s>
  </p>
  <p id="63">
    <s id="63:1">如空無句，無句清淨。</s>
  </p>
  <p id="64">
    <s id="64:1">如是應當了無諸句。</s>
  </p>
  <p id="65">
    <s id="65:1">其句云何？</s>
  </p>
  <p id="66">
    <s id="66:1">」即說呪曰：_</s>
    <s id="66:2">「毘筏嚟(一)_毘筏囉(引)弩娑呬諦(二)_鉢囉(引、二合)弩儞(三)_儞珊那(上)尾筏囉尼(上)(四)_阿毘夜(二合)筏迦(引)賖珊㮈設儞(五)_鉢囉(二合)皤(去)嚟(六)_鉢囉(二合)皤(去)囉弭輸達儞(七)_涅毘羯鞞(八)_阿(引)迦(去)賖三摩筏娑囉尼(上)(九)_儞省霓(十)_省(上)伽(上)波揭底(十一)_省(上、去)伽(去)毘牟折儞(十二)_阿(引)娜(上)馱儞(十三)_阿(引)馱(去)曩毘揭帝(十四)_薑(去)乞沙(二合)掣(去)那鉢唎羯麼(十五)_遏掣(去)泥(十六)_阿弩鉢掣泥(十七)_阿三(去)冥(十八)_地毘耶(二合)(十九)_若曩阿(引)呵囉寧(二十)_鉢囉(二合)攘斫芻毘輸馱儞(二十一)_設黎耶(二合、引)播那耶儞(二十二)_地孕(二合)祇烏怛囉尼(上)(二十三)_阿喻雞(二十四)_阿毘喻雞(二十五)_阿三鉢囉(二合)喻雞(二十六)_阿毘鉢囉(二合)喻雞(二十七)_阿紇囉(二合)鉢馱涅賀嚟(二十八)_涅提賖鉢馱毘輸達儞(二十九)_阿底多(引)那揭多鉢囉(二合)底逾(二合)般那毘輸達儞(三十)_訖唎(二合)多鉢唎(二合)羯麼毘儞諦(三十一)_曩多(引)囉他(二合)弩揭諦(三十二)_阿僧羯囉(二合)冥(三十三)_阿訖囉鉢馱毘輸達儞(三十四)_鉢馱鉢囉(二合)陛馱攘那毘輸達儞(三十五)_涅皤斯(三十六)_阿(去)皤(去)婆毘輸達儞(三十七)_三漫多㮈賖地賖毘耶(二合)筏盧羯寧(三十八)_弭囉(引)瘧(上)鉢馱涅訶嚟(三十九)_鉢囉(二合)若弭輸地(四十)_嗚(上)皤(去)娑阿鉢囉(二合)冥迦囉尼(四十一)_阿矩羅波(二合)達摩㮈唎設那弭輸達儞(四十二)_步多(去)遏囉他(二合)珊㮈唎設儞(四十三)_阿怒耄馱遏他(二合)弭輸誕儞(四十四)_娑竭囉質多弩鉢囉吠世(四十五)_謎嚧鉢唎僧薩他(二合、引)寧(四十六)_囉濕弭(二合)鉢囉(二合)多鉢儞(四十七)_薩婆路迦(引)地鉢帝耶攘囊尾輸誕儞(四十八)_阿鉢囉(二合)底褐多(四十九)_阿僧伽攘那㮈唎(二合)設寧(五十)」</s>
    <s id="66:3">_佛言：「無邊莊嚴！此諸陀羅尼印能清淨句，</s>
    <s id="66:4">演說虛空分段之句，無有分段</s>
    <s id="66:5">遍無分段，</s>
    <s id="66:6">無分段故</s>
    <s id="66:7">於中無句。</s>
  </p>
  <p id="67">
    <s id="67:1">無句清淨， 由一切法句清淨故。</s>
  </p>
</text>
