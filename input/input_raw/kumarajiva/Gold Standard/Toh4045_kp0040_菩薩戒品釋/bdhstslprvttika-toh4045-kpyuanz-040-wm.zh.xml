<?xml version='1.0' encoding='utf-8'?>
<text>
  <p id="1">
    <s id="1:1">菩薩戒品釋</s>
  </p>
  <p id="2">
    <s id="2:1">功德光^2[功德光論師，世親菩薩弟子，極善巧毗奈耶，出生於秣搜羅國婆羅門家，幼時 熟習外道宗義及明處，後於家鄉出家並受具足戒，依止世親菩薩，修習大小乘 藏，及聲聞十八部派一切宗義，弟子約五千比丘。住世說約四百年，是否屬實， 猶存疑惑，然而確是住世很久。後圓寂於自己的故鄉。著作頗豐，譯為藏文廣 知者，有《菩薩地所分佈施次第第九之上注釋》、《菩薩地戒品釋》，此二者 由那措譯師及香智軍二位譯為藏文，存於論典經品「ཡི」函中。《毗奈耶根本經》 及其自釋、《毗奈耶行持一百零一竭摩法》，在八世紀末，赤松德贊時，由覺 柔譯師及噶榮戒源二位譯為藏文，存於論典經品「ཟུ」、「འུ」、「ཡུ」。]論師造</s>
  </p>
  <p id="3">
    <s id="3:1">解說菩薩戒品^3[《瑜伽師地論》中《本地分》菩薩地之菩薩戒品。]。</s>
  </p>
  <p id="4">
    <s id="4:1">頂禮一切佛菩薩！</s>
  </p>
  <p id="5">
    <s id="5:1">問：「云何所說『具四功德自性尸羅^4[《菩薩地戒品》說:「云何菩薩自性戒?謂若略說具四功德，當知是名菩薩自性戒。何等為四?一、從他正受。二、善淨意樂。三、犯已還淨。四、深敬專念無有違犯。」]，應知即是妙善（淨戒）』？」</s>
  </p>
  <p id="6">
    <s id="6:1">依彼而言，說「能利自（他）」等文。</s>
  </p>
  <p id="7">
    <s id="7:1">其中「利益」謂善行。</s>
  </p>
  <p id="8">
    <s id="8:1">「安樂」謂無惱害。</s>
  </p>
  <p id="9">
    <s id="9:1">「哀憫」，謂如以諸善及無惱害行哀憫對方。</s>
  </p>
  <p id="10">
    <s id="10:1">「義利」謂希求義利及具有義利，凡所有欲求及無罪。</s>
  </p>
  <p id="11">
    <s id="11:1">「利益安樂故」謂住於善及無惱害行。</s>
  </p>
  <p id="12">
    <s id="12:1">「人」謂刹帝利等，彼等中多數，由於佛陀出世、善說正法、善建立僧伽，當成極多利益、安樂。</s>
  </p>
  <p id="13">
    <s id="13:1">彼等亦由利益、安樂自己後，而哀憫世間，</s>
  </p>
  <p id="14">
    <s id="14:1">彼等於他人作如是念：「（他們）具足利益安樂，復何妙哉！」</s>
  </p>
  <p id="15">
    <s id="15:1">他人亦作是念：「我等亦得如是，亦何其妙哉！」</s>
  </p>
  <p id="16">
    <s id="16:1">是故，說「令得義利、利益、安樂故。」</s>
  </p>
  <p id="17">
    <s id="17:1">「諸人天等」謂不能通達及成辦彼等之義利故。</s>
  </p>
  <p id="18">
    <s id="18:1">彼等即是「能利自他」等諸文之義。</s>
  </p>
  <p id="19">
    <s id="19:1">「依止在家出家二分，如應當知（，是名菩薩律儀戒）。」</s>
  </p>
  <p id="20">
    <s id="20:1">在家分，謂近事男戒及近事女戒；</s>
  </p>
  <p id="21">
    <s id="21:1">其他依出家分^5[苾芻男女及正學女、勤策男女所有淨戒，是出家分。] 。</s>
  </p>
  <p id="22">
    <s id="22:1">從所說「謂諸菩薩依戒住戒」以下，乃至「能引攝、護持、增長諸善法」以上，謂如其所應，由身語意三者或（身語）二者所作。</s>
  </p>
  <p id="23">
    <s id="23:1">十一相饒益有情戒，略攝有三類有情：</s>
  </p>
  <p id="24">
    <s id="24:1">一、諸凡庸而住者；</s>
  </p>
  <p id="25">
    <s id="25:1">二、諸趣行者；</s>
  </p>
  <p id="26">
    <s id="26:1">三、諸嗔憎者。</s>
  </p>
  <p id="27">
    <s id="27:1">其中，依諸凡庸而住者而言，有七相行自利益。</s>
  </p>
  <p id="28">
    <s id="28:1">諸施恩圖報者，有三相：憂慮喪身而怖畏者、住憂苦者、乏資具者。</s>
  </p>
  <p id="29">
    <s id="29:1">趣行者，謂依止而住者、其他如法者、正善行者、邪惡行者。</s>
  </p>
  <p id="30">
    <s id="30:1">嗔憎者，謂諸下劣者。</s>
  </p>
  <p id="31">
    <s id="31:1">所說「如（棄）草穢」者，謂欲有二相：諸事欲^6[此處依玄奘法師譯例為「事欲」，法尊法師所譯《戒品釋》中譯為「外物欲」。] 、諸煩惱欲。</s>
  </p>
  <p id="32">
    <s id="32:1">其中，諸事欲是所欲之事^7[資財等。]故。</s>
  </p>
  <p id="33">
    <s id="33:1">諸煩惱欲，由欲求故說名為欲^8[由此煩惱發起欲求，故說名為欲，謂煩惱欲即貪愛心。]。此處是指諸事欲。</s>
  </p>
  <p id="34">
    <s id="34:1">彼等亦有二相：交合事欲、非彼之事欲。</s>
  </p>
  <p id="35">
    <s id="35:1">於諸非彼之事欲，譬如腐草。</s>
  </p>
  <p id="36">
    <s id="36:1">於諸（交合）事欲，譬如糞穢。</s>
  </p>
  <p id="37">
    <s id="37:1">所說「諸下劣」，如外物般有二相。</s>
  </p>
  <p id="38">
    <s id="38:1">人之一切欲中，最勝為轉輪王之欲，於此諸欲不顧者，是（不顧）今生。</s>
  </p>
  <p id="39">
    <s id="39:1">不喜樂者是於未來諸欲。未來是後世。於未來世天魔王宮所有諸妙欲。</s>
  </p>
  <p id="40">
    <s id="40:1">問：「何故不願求彼諸妙欲而修行梵行？」 答言「廣大種種（恐畏稠林）」等文^9[《菩薩地》說:「又諸菩薩住律儀戒，於未來世天魔王宮所有妙欲不生喜樂，亦不願求彼諸妙欲修行梵行，於彼妙欲尚如實現，猶如趣入廣大種種恐畏稠林，況餘諸欲。」]。</s>
  </p>
  <p id="41">
    <s id="41:1">所說「正慧審觀，尚如變吐」^10[《菩薩地》說:「又諸菩薩既出家已，於現在世尊貴有情種種上妙利養恭敬，正慧審觀尚如變吐曾不味著，何況於餘卑賤有情，所有下劣利養恭敬。」]，食物變吐與欲塵二者同於先前已遍斷除故。</s>
  </p>
  <p id="42">
    <s id="42:1">所說「住律儀戒」，說明住於別解脫律儀。若如是，則是已護戒者。</s>
  </p>
  <p id="43">
    <s id="43:1">問：「云何彼是已善護戒者？」</s>
  </p>
  <p id="44">
    <s id="44:1">雖已防護，然以六種因非善加防護：</s>
  </p>
  <p id="45">
    <s id="45:1">一、唯以少許，便生喜足。</s>
  </p>
  <p id="46">
    <s id="46:1">二、具等起^11[等起，謂發起的動機。]之語，未全清淨。</s>
  </p>
  <p id="47">
    <s id="47:1">三、自行輕蔑。</s>
  </p>
  <p id="48">
    <s id="48:1">四、不攝眷屬。</s>
  </p>
  <p id="49">
    <s id="49:1">五、於已生罪過，不完全如法悔改。</s>
  </p>
  <p id="50">
    <s id="50:1">六、未能清淨軌則、正命。</s>
  </p>
  <p id="51">
    <s id="51:1">其中，以二因當成唯以少許便生喜足：</s>
  </p>
  <p id="52">
    <s id="52:1">1、雖已防護身語二者，然未於三世諸欲，未護心故；</s>
  </p>
  <p id="53">
    <s id="53:1">2、雖已護心，然不求住戒後更修三摩地故，</s>
    <s id="53:2">若如是，以此二因，唯以少許，執為滿足。</s>
  </p>
  <p id="54">
    <s id="54:1">問：「云何具等起之語，未全清淨？」</s>
  </p>
  <p id="55">
    <s id="55:1">語發起者，是尋伺，以說「尋伺已而言語」故。</s>
  </p>
  <p id="56">
    <s id="56:1">問：「云何語淨？」</s>
  </p>
  <p id="57">
    <s id="57:1">妄語等語過之對治法——實語等語業，普皆清淨，由無彼故，雖防護語，然未善護。</s>
  </p>
  <p id="58">
    <s id="58:1">問：「云何清淨尋思？」</s>
  </p>
  <p id="59">
    <s id="59:1">貪欲尋思等對治法——不淨等尋思^12[至尊宗喀巴大師所著《戒品釋》說:「心未住者為令心住所緣境故，有五教授，謂於上品貪嗔癡慢及尋思者，如其次第不淨、慈悲、緣起、界別及以隨念阿那 波那。」]則是清淨，由無彼（惡尋思）故，清淨尋思。</s>
  </p>
  <p id="60">
    <s id="60:1">自行輕蔑，不令於諸學處以精進善加殷重。</s>
  </p>
  <p id="61">
    <s id="61:1">其對治法，不自行輕蔑，不因獲得大地菩薩難行學處而心存怯弱，</s>
    <s id="61:2">以精進而能殷重。</s>
  </p>
  <p id="62">
    <s id="62:1">所說「不攝眷屬」，此處謂尸羅眷屬——安忍。</s>
  </p>
  <p id="63">
    <s id="63:1">若無彼，雖已防護，然非善護，未遠離罪惡之處故。</s>
  </p>
  <p id="64">
    <s id="64:1">問：「云何於已生罪過，不完全如法悔改？」</s>
  </p>
  <p id="65">
    <s id="65:1">由於不具有先時所作不放逸行、俱時隨行不放逸行、前際不放逸行、後際不放逸行、中際不放逸行^13[瑜伽四十卷六頁雲:又諸菩薩，住律儀戒;具足成就五支所攝不放逸行。 一、前際俱行不放逸行。二、後際俱行不放逸行。三、中際俱行不放逸行。 四、先時所作不放逸行。五、俱時隨行不放逸行。謂諸菩薩、於菩薩學，正修學 時，若於過去已所違犯，如法悔除;是名菩薩前際俱行不放逸行。若於未來，當 所違犯，如法悔除;是名菩薩後際俱行不放逸行。若於現在正所違犯，如法悔除; 是名菩薩中際俱行不放逸行。若諸菩薩、先於後時當所違犯，發起猛利自誓欲 樂:謂我定當如如所應行，如如所應住;如是如是行，如是如是住;令無所犯。 是名菩薩先時所作不放逸行。若諸菩薩、即以如是先時所作不放逸行為所依 止，如如行所應行，如如所應住;如是如是行，如是如是住;不起毀犯。是名 菩薩俱時隨行不放逸行。]故，雖已防護，然非善護。</s>
  </p>
  <p id="66">
    <s id="66:1">未能清淨軌則、正命，完全各無五種清淨行相故^14[軌則正命清淨，如《菩薩地》說:「又諸菩薩住律儀戒，覆藏自善，發露己惡。 少欲喜足，堪忍眾苦，性無憂戚，不掉不躁，威儀寂靜。離矯詐等一切能起邪 命之法。」]。 彼二者雖已防護，然未善護。</s>
  </p>
  <p id="67">
    <s id="67:1">顧戀身、顧戀受用，是佈施之逆品，</s>
    <s id="67:2">少生顧戀，亦不忍受^15[དེའི་ཆུང་ངུ་ཡང་དང་ཡང་དུ་ལེན་པར་མི་བྱེད་པ། 此句在《菩薩地》藏文中 對應的句子是:ལུས་དང་ལོངས་སྤྱོད་ལ་ལྟ་བ་བྱུང་བ་ཆུང་ངུ་ཡང་དང་དུ་ལེན་པར་མི་བྱེད་ན། 因此，此 處譯文依「དང་དུ་ལེན་པ」而譯，更符合義理。]，是佈施漸次。</s>
  </p>
  <p id="68">
    <s id="68:1">漸次者，因義。</s>
  </p>
  <p id="69">
    <s id="69:1">顧戀求者，是成辦佈施，於他亦當如是詮說。</s>
  </p>
  <p id="70">
    <s id="70:1">見利益^16[《戒品釋》說:「其勝利者，謂人天果及三菩提。」]者，謂以尋求樂因^17[「樂因」在北京版、奈塘版中為「善因」。《戒品釋》說:「因者即十善等，增上生因決定勝因，謂依善友，聽聞正法，及思修等。」]為相之智慧因。</s>
    <s id="70:2">見利益，即是智慧。</s>
  </p>
  <p id="71">
    <s id="71:1">如實了知五處^18[《菩薩地》說:「又於五處如實了知，謂如實知善果勝利，又能如實了知善因，又能如實知善因果倒與無倒，又如實知攝善法障。」]，亦即智慧。</s>
  </p>
  <p id="72">
    <s id="72:1">諸皆為助伴之義，謂財物事業之助伴^19[《菩薩地》說:「謂諸菩薩，於諸有情彼彼事業，皆為助伴。謂於思量所作事業，及於功用所作事業，悉能與彼而作助伴。或於道路若往若來，或於無倒事 業加行，或於守護所有財物，或於和合輾轉乖離，或於義會，或於修福，皆為 助伴。」]。</s>
  </p>
  <p id="73">
    <s id="73:1">其中，財物事業之助伴有四：</s>
  </p>
  <p id="74">
    <s id="74:1">為未得者令獲得之義利、</s>
  </p>
  <p id="75">
    <s id="75:1">為令增長之義利、</s>
  </p>
  <p id="76">
    <s id="76:1">為守護諸財物之義利、</s>
  </p>
  <p id="77">
    <s id="77:1">為供養福田之義利。</s>
  </p>
  <p id="78">
    <s id="78:1">成辦有情事業者，謂一種而已，唯是從乖離中令和合。</s>
  </p>
  <p id="79">
    <s id="79:1">其中，「思量事業」者，謂思量：「此如何作」。</s>
  </p>
  <p id="80">
    <s id="80:1">決擇事業者，謂言：「此可作」或「此不可作」。</s>
  </p>
  <p id="81">
    <s id="81:1">「或於道路若往若來」者，謂前往及如是回來等。</s>
  </p>
  <p id="82">
    <s id="82:1">「或於無倒事業邊際加行」者，謂行船事業邊際、務農等事業邊際加行，</s>
    <s id="82:2">此等三種^20[一、於思量所作事業;二、於功用所作事業;三、於無倒事業加行。]亦是未得諸財物者令獲得故，並且守護諸已得者故。</s>
  </p>
  <p id="83">
    <s id="83:1">或者，初二種助伴^21[一、於思量所作事業;二、於功用所作事業。]，是未得者能令獲得故。</s>
  </p>
  <p id="84">
    <s id="84:1">事業邊際加行者，謂增長諸財物。</s>
  </p>
  <p id="85">
    <s id="85:1">守護者，謂以自名宣說。</s>
  </p>
  <p id="86">
    <s id="86:1">於已增長，為供福田故，及於喜筵、修福業，皆為助伴！</s>
  </p>
  <p id="87">
    <s id="87:1">於諸救苦，作其助伴，要義為二種苦：身苦、心苦。</s>
  </p>
  <p id="88">
    <s id="88:1">身苦復有三種：病苦、根不具苦、缺支苦。</s>
  </p>
  <p id="89">
    <s id="89:1">心苦有二種：蓋障苦、尋思苦。</s>
  </p>
  <p id="90">
    <s id="90:1">第三是疲乏苦，作其助伴。</s>
  </p>
  <p id="91">
    <s id="91:1">「以相應文句、助伴、隨順、清亮、有用、相稱、應順、常委分資糧而為說法」，其中，以此等文句說明三種問之答有八功德。</s>
  </p>
  <p id="92">
    <s id="92:1">於依義與連續增上不知而問者，以無倒義、連續之文句宣說。</s>
  </p>
  <p id="93">
    <s id="93:1">於依法性與前後而問相違者，以隨順法性、詮說密意之文句宣說。</s>
  </p>
  <p id="94">
    <s id="94:1">於俱問者，以可會解、如實開示調伏而宣說。</s>
  </p>
  <p id="95">
    <s id="95:1">於依證增上而問教授者，以隨順引發世間功德而宣說。</s>
  </p>
  <p id="96">
    <s id="96:1">「常委」，是聖道支分資糧故。</s>
    <s id="96:2">「常委」即是恒常、勵力守護，以從諸漏恒常殷重守護心故。</s>
  </p>
  <p id="97">
    <s id="97:1">又相應者，以助伴訓釋，前後非無繫屬故。</s>
  </p>
  <p id="98">
    <s id="98:1">隨順者，以清亮訓釋，無不順法性故。</s>
  </p>
  <p id="99">
    <s id="99:1">有用者，以相稱訓釋，稱調伏而說法故。</s>
  </p>
  <p id="100">
    <s id="100:1">應順者，以常委資糧訓釋，順梵行故。</s>
  </p>
  <p id="101">
    <s id="101:1">譬如明佛語五支，以後明前，</s>
    <s id="101:2">甚深以雷聲訓釋、</s>
    <s id="101:3">和雅以悅耳訓釋、</s>
    <s id="101:4">可意以歡喜訓釋、</s>
    <s id="101:5">瞭解以顯了訓釋、</s>
    <s id="101:6">應聞以無不隨順訓釋。</s>
  </p>
  <p id="102">
    <s id="102:1">四文句及由後面文句作釋，由此等顯示，於一切問，具足四種功德而答，謂：</s>
    <s id="102:2">前後無違、</s>
    <s id="102:3">不違法性、</s>
    <s id="102:4">不違調伏、</s>
    <s id="102:5">與殊勝義而相繫屬。</s>
  </p>
  <p id="103">
    <s id="103:1">言教中說：「以八文句，顯示具足八種功德之答。」</s>
  </p>
  <p id="104">
    <s id="104:1">八種功德者：以合乎義利而發生；</s>
  </p>
  <p id="105">
    <s id="105:1">與世間共稱文句繫屬；</s>
  </p>
  <p id="106">
    <s id="106:1">隨順敵者違者；</s>
  </p>
  <p id="107">
    <s id="107:1">決定甚深文句之義；</s>
  </p>
  <p id="108">
    <s id="108:1">饒益聽者之文句不散亂之所依處；</s>
  </p>
  <p id="109">
    <s id="109:1">隨調伏之意樂勝解如實最極抉擇；</s>
  </p>
  <p id="110">
    <s id="110:1">不捨受持、讀誦、思惟、修習言教；</s>
  </p>
  <p id="111">
    <s id="111:1">不如言耽著而說。</s>
  </p>
  <p id="112">
    <s id="112:1">如於事業，於諸苦者，亦當如是詮說。</s>
  </p>
  <p id="113">
    <s id="113:1">諸怖畏之要義，說有六種怖畏，</s>
    <s id="113:2">概而言之：陸居旁生怖畏、水怖畏、水居旁生怖畏、人中怖畏、</s>
    <s id="113:3">身語意所領納三處^22[《戒品釋》說:「又不具足三種可愛，謂無資財，乏少妙行，不具辯說，有不活畏，及惡名畏，眾威德畏。」]、</s>
    <s id="113:4">非人所致二類。</s>
  </p>
  <p id="114">
    <s id="114:1">其中，人中怖畏，以共不共差別，分有四類。</s>
  </p>
  <p id="115">
    <s id="115:1">共復有二：</s>
    <s id="115:2">有權勢作一切治罰、饒益事業之王，由彼令一切有情共同怖畏；</s>
    <s id="115:3">盜賊令一切擁有財物者共同怖畏。</s>
  </p>
  <p id="116">
    <s id="116:1">惱害因之怖畏，從諸敵者、對方、無勢力者、有勢力者、不共家主所生，是不共（怖畏）。</s>
  </p>
  <p id="117">
    <s id="117:1">非人有二類：明咒所起、非彼所起。</s>
  </p>
  <p id="118">
    <s id="118:1">開解憂惱之憂惱所攝之義，略攝有二：親屬之苦所致、財寶之苦所致。</s>
  </p>
  <p id="119">
    <s id="119:1">其中，親屬之苦有五：</s>
    <s id="119:2">1、親屬衰敗所致；</s>
    <s id="119:3">2、成為能生因之親——父母；</s>
    <s id="119:4">3、攝受及果脈妻子、使命奴婢等；</s>
    <s id="119:5">4、有恩、慈愛之親——宗長、朋友；</s>
    <s id="119:6">5、開導利益之親——軌範師等。^23[《戒品釋》 :「喪親生憂，分五:一、喪能生親，謂喪父母。二、喪失攝受及果脈親，謂死妻子。三、失使命親，謂死奴婢及死僮僕。四、離諸有恩慈愛之 親，謂喪宗長、朋友、餘族。五、失離開導利益之親，謂喪親教、軌範、尊長、同梵行者，所生憂愁。」]</s>
  </p>
  <p id="120">
    <s id="120:1">財寶苦之要義者，謂凡由財寶所致之苦，從其差別，而當財寶之苦差別。</s>
  </p>
  <p id="121">
    <s id="121:1">財寶苦因有二：一切世間共同諸苦因；一類不共。</s>
  </p>
  <p id="122">
    <s id="122:1">一切共者，謂人中盜賊及水火。</s>
  </p>
  <p id="123">
    <s id="123:1">不共者，有二：由自未善、因他令失。</s>
  </p>
  <p id="124">
    <s id="124:1">由自未善亦有二：未善守護財寶、未善招集（置辦）財寶。</s>
  </p>
  <p id="125">
    <s id="125:1">因他令失亦有二：（他人）受用（所應得享）份額、自家室所起憂苦。^24[《戒品釋》說:「因他令失，分二:一、由他受用之所致苦，謂為惡親非理橫取。二、由自家室所起憂苦，謂家生火之所耗費。」]</s>
  </p>
  <p id="126">
    <s id="126:1">置辦資具之要義如前。</s>
  </p>
  <p id="127">
    <s id="127:1">施正依止處之要義：以何意樂攝受、以何加行攝受。</s>
  </p>
  <p id="128">
    <s id="128:1">其中，問：以何意樂攝受？以無染心；</s>
  </p>
  <p id="129">
    <s id="129:1">以何加行攝受？以財及法攝受。</s>
  </p>
  <p id="130">
    <s id="130:1">其中，以財攝受有二：從他尋求、共用自己資具。</s>
  </p>
  <p id="131">
    <s id="131:1">以法攝受亦有二：施與教授、施與教誡。</s>
  </p>
  <p id="132">
    <s id="132:1">隨他心轉之要義中，隨順其心，有廣釋及分類。</s>
  </p>
  <p id="133">
    <s id="133:1">其中，要義說：「知體性^25[此處「體、性」依藏文則譯為「意樂、自性」]已，隨諸有情所應共住，即應如是與其共住。</s>
    <s id="133:2">隨諸有情所應同行，即應如是與彼同行。」</s>
  </p>
  <p id="134">
    <s id="134:1">意樂謂現在緣所生心；</s>
    <s id="134:2">自性謂前世因所生體性。</s>
  </p>
  <p id="135">
    <s id="135:1">或者，意樂謂諸有情各自之各異自性；</s>
    <s id="135:2">自性，謂一切有情共同心轉，知意樂、自性後，當共助伴；</s>
    <s id="135:3">知意樂、自性後，當於諸有情同行。</s>
  </p>
  <p id="136">
    <s id="136:1">其中，就知意樂後共住、同行而言，造「欲隨所化有情心轉」等文。</s>
  </p>
  <p id="137">
    <s id="137:1">論典要義：</s>
  </p>
  <p id="138">
    <s id="138:1">「除教學非利，何事苦對方，</s>
  </p>
  <p id="139">
    <s id="139:1">於彼他及自，皆不行其事。」</s>
  </p>
  <p id="140">
    <s id="140:1">從「隨諸有情所應同行」起，乃至「忿纏所纏」之間等文，</s>
    <s id="140:2">是就「知自性已，隨諸有情所應共住，及隨諸有情所應同行」而言。</s>
  </p>
  <p id="141">
    <s id="141:1">此文要義，謂修行意業、修行語業、修行身業。</s>
  </p>
  <p id="142">
    <s id="142:1">其中，就修行意業而言，</s>
    <s id="142:2">從「忿纏所纏」乃至「終不現相而起自高」之間而說。</s>
  </p>
  <p id="143">
    <s id="143:1">修行意業，亦隨其所應，結合二者：</s>
  </p>
  <p id="144">
    <s id="144:1">云何而作？所謂「忿纏」，謂於彼以修行心之分位作調伏者，修行自心，縱易惱亂，亦不惱亂，復作訶責。</s>
  </p>
  <p id="145">
    <s id="145:1">如是亦隨其所應，結合於他。</s>
  </p>
  <p id="146">
    <s id="146:1">從修行身業而言，於他人所，既非不親近，又非極親近。</s>
  </p>
  <p id="147">
    <s id="147:1">從修行語業而言，從「終不現前毀他所愛」乃至「如法曉喻」。</s>
  </p>
  <p id="148">
    <s id="148:1">以真實功德令其歡喜之要義，唯信等彼諸德而已，</s>
    <s id="148:2">唯信等五德是攝受之因，下當宣說。</s>
  </p>
  <p id="149">
    <s id="149:1">調伏要義，謂有三品過失與違犯。其中，如過失般，有三品訶責與治罰。</s>
  </p>
  <p id="150">
    <s id="150:1">遠離有二，不還攝受彼等，不與共住。</s>
  </p>
  <p id="151">
    <s id="151:1">其中，過失謂不行所應作事，</s>
    <s id="151:2">違犯謂行不應作事。</s>
  </p>
  <p id="152">
    <s id="152:1">神通要義，謂或為恐怖，或為引攝。</s>
  </p>
  <p id="153">
    <s id="153:1">此所言「三種戒藏^26[或譯為「戒蘊」。]」說明多種戒律。</s>
  </p>
  <p id="154">
    <s id="154:1">此所言「菩薩所學」說明諸菩薩學習何法。</s>
  </p>
  <p id="155">
    <s id="155:1">若誰於語表義，能持能解，於彼配合說：「惟願須臾不辭勞倦，哀憫聽授。」</s>
  </p>
  <p id="156">
    <s id="156:1">「得大智慧，得大神力」說明具足甚深、廣大。</s>
  </p>
  <p id="157">
    <s id="157:1">作供養者，謂以花、塗香、熏香等、讚頌、頂禮等供養。</s>
  </p>
  <p id="158">
    <s id="158:1">「隨其所有功德因力」說明發心是現在發生之士夫力及過去世已作因之果。</s>
  </p>
  <p id="159">
    <s id="159:1">若授戒者，是同法在家，稱善男子；</s>
  </p>
  <p id="160">
    <s id="160:1">或若是出家，戒臘幼晚，稱云具壽[27]；</s>
  </p>
  <p id="161">
    <s id="161:1">戒臘高邁，稱云大德。</s>
  </p>
  <p id="162">
    <s id="162:1">此明何義？其義顯非定唯從出家，及非唯從戒臘高前正受。</s>
  </p>
  <p id="163">
    <s id="163:1">「一切學處」者，謂三種淨戒，一一所有各別學處；</s>
  </p>
  <p id="164">
    <s id="164:1">「一切淨戒」者，謂三聚淨戒。</s>
  </p>
  <p id="165">
    <s id="165:1">所言「正智見」，「正智」取隱蔽法；「見」取現前事。</s>
  </p>
  <p id="166">
    <s id="166:1">此所言「四種如他勝處法」說明何義？</s>
  </p>
  <p id="167">
    <s id="167:1">住於此故，稱其為「處」，諸他勝之處，即為他勝處。</s>
  </p>
  <p id="168">
    <s id="168:1">云何諸他勝處？謂以其為依，當生諸他勝法者。</s>
  </p>
  <p id="169">
    <s id="169:1">依何當生？謂依貪嗔癡而發生。</s>
  </p>
  <p id="170">
    <s id="170:1">四法如何依三者而發生？</s>
    <s id="170:2">貪有二種故，二種貪者，謂貪淫穢事、貪其他事。</s>
  </p>
  <p id="171">
    <s id="171:1">其中，依貪淫穢事所生，是第一他勝學處；</s>
  </p>
  <p id="172">
    <s id="172:1">依貪其他事所生，是第二。</s>
  </p>
  <p id="173">
    <s id="173:1">一者是諸他勝處，他勝法住於何處，即住於上品所制學處。</s>
    <s id="173:2">與彼隨順者，謂諸如他勝之處，如彼等之處，上品之處亦是此等（之處）。</s>
  </p>
  <p id="174">
    <s id="174:1">是故，此等四法，稱為「如他勝處」，</s>
    <s id="174:2">譬如上品律儀戒諸法，此等與彼相同故，稱為「如他勝處」，所言「非一切種」之語，彼於下說明。</s>
  </p>
  <p id="175">
    <s id="175:1">凡具足戒聲聞乘人不奉還學處，依淫欲法所得罪，</s>
    <s id="175:2">當由貪求利養恭敬，自讚毀他而得。</s>
  </p>
  <p id="176">
    <s id="176:1">於其他，亦如是隨其所應而配合。</s>
  </p>
  <p id="177">
    <s id="177:1">「有苦」說明悲田。</s>
    <s id="177:2">「有貧」等其他語，是其差別，後後是差別。</s>
  </p>
  <p id="178">
    <s id="178:1">不惠施財從三因所致：</s>
    <s id="178:2">無所施物，</s>
    <s id="178:3">或有施物，然求者不來，</s>
    <s id="178:4">或求者已來，而非善來，</s>
    <s id="178:5">以三差別說明無彼。</s>
  </p>
  <p id="179">
    <s id="179:1">非善來者，謂如前《佈施品》所說：「不可施毒等」，無彼則非善來。</s>
    <s id="179:2">法施亦隨其所應說彼等三種因。</s>
  </p>
  <p id="180">
    <s id="180:1">其中，善來，謂無「於尋隙者，不可施經函」等所說不可施因。</s>
  </p>
  <p id="181">
    <s id="181:1">「加以手、塊石、杖」者，謂以手等傷害，說明不屬於殺生不善業道。</s>
  </p>
  <p id="182">
    <s id="182:1">說手三者，說明以手或手所拋或手所繫屬作傷害。與彼隨順，其義亦攝其他加害之物。</s>
  </p>
  <p id="183">
    <s id="183:1">「捶打」說明非殺，僅是捶打。</s>
  </p>
  <p id="184">
    <s id="184:1">「傷害」謂少加傷害。</s>
  </p>
  <p id="185">
    <s id="185:1">「損惱」謂極為損惱。</s>
    <s id="185:2">捶打等說明下中上三品。</s>
  </p>
  <p id="186">
    <s id="186:1">「內懷猛利忿恨意樂」說明彼損惱之非饒益方便事。</s>
  </p>
  <p id="187">
    <s id="187:1">雖諫謝亦不聽受，縱已聽受亦加行不忍，縱已受忍，而意樂不捨（怨結）。</s>
  </p>
  <p id="188">
    <s id="188:1">所言「信解相似正法」，其中「信解」謂發起欲樂、發起希求。</s>
  </p>
  <p id="189">
    <s id="189:1">「宣說」謂解說；</s>
  </p>
  <p id="190">
    <s id="190:1">「建立」謂安立。</s>
  </p>
  <p id="191">
    <s id="191:1">「增長」謂當增盛。</s>
  </p>
  <p id="192">
    <s id="192:1">「攝受」謂引發故。</s>
  </p>
  <p id="193">
    <s id="193:1">「意樂清淨」，謂當入地故。</s>
  </p>
  <p id="194">
    <s id="194:1">「愛」謂意樂至心歡喜，</s>
  </p>
  <p id="195">
    <s id="195:1">「樂」謂加行安住其事。</s>
  </p>
  <p id="196">
    <s id="196:1">「見為功德」，若即於彼等如他勝處法，念「此等為功德」，凡具如是稟性，彼即是見為功德。</s>
  </p>
  <p id="197">
    <s id="197:1">所言「非諸菩薩暫一現行他勝處法，便捨菩薩淨戒律儀，如諸苾芻犯他勝法，即便棄捨別解脫戒。</s>
  </p>
  <p id="198">
    <s id="198:1">若諸菩薩由此毀犯，棄捨菩薩淨戒律儀，於現法中堪任更受，非不堪任」者，確有彼二差別故，名「如他勝處」，不然，若許完全相同，則應說為「諸他勝法」。</s>
  </p>
  <p id="199">
    <s id="199:1">另外，為說明較其餘他勝法，有三種差別，而說「轉受餘生」等。</s>
  </p>
  <p id="200">
    <s id="200:1">所言「以勝供具」亦攝以修行供養。</s>
  </p>
  <p id="201">
    <s id="201:1">所言「違越菩薩毗奈耶法，如所稱事，犯惡作罪。餘如苾芻發露悔滅惡作罪法，應如是說」者，</s>
    <s id="201:2">謂作是說：所犯惡作罪，我於大德前，於罪過發露罪過，悔除，宣揚，更不覆藏，</s>
    <s id="201:3">發露悔除宣揚，我安樂住，不露不悔不宣，則不安樂。</s>
  </p>
  <p id="202">
    <s id="202:1">問云：見彼等罪否？彼亦應答言：見。</s>
  </p>
  <p id="203">
    <s id="203:1">問云：後防護否？應答言：善為防護。當二次、三次作如是言。</s>
  </p>
  <p id="204">
    <s id="204:1">所言「又諸菩薩軟中上犯，如《攝事分》應當了知」者，謂當知由五緣，所犯成下中上品。</s>
  </p>
  <p id="205">
    <s id="205:1">云何五緣？謂自性、毀犯、意樂、事、積集。</s>
  </p>
  <p id="206">
    <s id="206:1">其中，他勝是上品犯；</s>
    <s id="206:2">僧殘是中品；</s>
    <s id="206:3">非彼者是下品犯。</s>
  </p>
  <p id="207">
    <s id="207:1">復有差別，當知他勝、僧殘是重；</s>
    <s id="207:2">別悔是中；</s>
    <s id="207:3">惡作是輕。</s>
    <s id="207:4">如是當知以自性成下中上品。</s>
  </p>
  <p id="208">
    <s id="208:1">其中，當知凡由無知、放逸所犯是下；</s>
    <s id="208:2">不敬所犯是中；</s>
    <s id="208:3">煩惱盛故所犯是上，</s>
    <s id="208:4">如是當知由行為成下中上品。^28[此段在法尊法師所譯《戒品釋》對應的譯文為:二由毀犯者，無知放逸所犯是下，煩惱盛故所犯是中，由輕悔故所犯是上。]。</s>
  </p>
  <p id="209">
    <s id="209:1">其中，當知凡以下品貪嗔癡纏所犯是下品；</s>
    <s id="209:2">中品所犯是中；</s>
    <s id="209:3">上品所犯是上品罪。</s>
    <s id="209:4">如是當知由意樂成下中上品。</s>
  </p>
  <p id="210">
    <s id="210:1">當知雖以相同意樂犯於同一自性事，然亦有成下中上品：</s>
    <s id="210:2">謂如是同為嗔、癡所纏，故意殺傍生趣，或教他殺，犯墮罪；</s>
    <s id="210:3">殺人或人形，或教他殺，若非父母，成他勝罪，不成無間罪。</s>
  </p>
  <p id="211">
    <s id="211:1">由嗔癡纏，殺父或母，或教他殺，當知既成他勝，亦成無間罪。</s>
    <s id="211:2">如是行相，當知由事成下中上品犯。</s>
  </p>
  <p id="212">
    <s id="212:1">其中，增長者，謂如是此雖犯一至二、三、五罪，然不能如法悔除，彼即是由積集所成下品犯。</s>
  </p>
  <p id="213">
    <s id="213:1">雖犯其上十罪，或二十、三十，或尚能知（數）之間，然亦未悔除，當知彼即是由積集所成中品犯</s>
  </p>
  <p id="214">
    <s id="214:1">犯無量罪，不能知數曰：「犯此許罪」，當知彼即是由積集所成上品犯。</s>
  </p>
  <p id="215">
    <s id="215:1">所言「不雜眾多惡不善法，雜染後有，有諸熾然，眾苦異熟，當來所有生老病死」者，</s>
    <s id="215:2">謂於其中，今世成辦後後雜染故，謂諸雜染。</s>
  </p>
  <p id="216">
    <s id="216:1">後世成辦後有故，謂諸後有。</s>
  </p>
  <p id="217">
    <s id="217:1">有諸雜染故，謂有熾然（熱惱疫病）。</s>
  </p>
  <p id="218">
    <s id="218:1">有諸後有故，成眾苦異熟過患，因為今世以煩惱周遍逼惱，周遍熱惱身心；後世墮惡趣故。</s>
  </p>
  <p id="219">
    <s id="219:1">有諸後有故，後世成生老死過患，因為長夜引生老死故。</s>
  </p>
  <p id="220">
    <s id="220:1">難行戒之要義，說明初難受、難護。</s>
    <s id="220:2">其中守護，謂雖遭急難亦守護、畢竟守護。</s>
  </p>
  <p id="221">
    <s id="221:1">一切門戒之要義，謂從今世加行、無始時之種子、過去世中正行無始時種、正依彼戒而發生，故說為一切之門。</s>
  </p>
  <p id="222">
    <s id="222:1">善士戒之要義，謂成辦自他，設有毀犯如法悔除。</s>
  </p>
  <p id="223">
    <s id="223:1">其中，成辦自他，謂首先自己已受當受戒律及令他正受。</s>
  </p>
  <p id="224">
    <s id="224:1">成辦他人正受戒有二：讚戒功德，以言語令正歡喜；當見彼時，心亦極為歡喜。</s>
  </p>
  <p id="225">
    <s id="225:1">自己亦正受學處，設有毀犯，亦如法悔除。</s>
  </p>
  <p id="226">
    <s id="226:1">問：「一切種戒之要義，具多少功德？有多少行相差別？」</s>
  </p>
  <p id="227">
    <s id="227:1">問：「其中，具多少功德？」 具六種功德。</s>
    <s id="227:2">六種功德之要義，謂廣博、如實而有、恒常加行、恭敬加行、具足莊嚴，依次回向大菩提故廣博、無罪、隨順極歡喜處、恒常、堅固、尸羅莊嚴具相應六種。</s>
  </p>
  <p id="228">
    <s id="228:1">遠離（耽著）欲樂邊故無罪。</s>
    <s id="228:2">遠離自苦邊故如極喜。</s>
  </p>
  <p id="229">
    <s id="229:1">一切利養、恭敬、他敵論者不能伏故，根本及隨煩惱不能奪故堅固。</s>
  </p>
  <p id="230">
    <s id="230:1">沙門莊嚴是此等，沙門諸莊嚴者，謂：</s>
  </p>
  <p id="231">
    <s id="231:1">「正信而無諂，少病精進慧，</s>
  </p>
  <p id="232">
    <s id="232:1">具少欲喜足，</s>
    <s id="232:2">易養及易滿，</s>
  </p>
  <p id="233">
    <s id="233:1">杜多德端嚴，知量善士法，</s>
  </p>
  <p id="234">
    <s id="234:1">具聰慧者相，</s>
    <s id="234:2">忍柔和賢善。」^29[出自《瑜伽師地論》第二十五卷:本地分聲聞地第十三初瑜伽處出離地第三之四。]</s>
  </p>
  <p id="235">
    <s id="235:1">其中有多少行相？行相有二：自性分類；果分類。</s>
  </p>
  <p id="236">
    <s id="236:1">其中，自性分類者，謂止息戒、轉作戒、防護戒。</s>
  </p>
  <p id="237">
    <s id="237:1">大士相異熟戒等是果分類。大士相異熟戒是攝善法戒。</s>
  </p>
  <p id="238">
    <s id="238:1">增上心異熟戒，可愛趣異熟戒，是律儀戒。</s>
  </p>
  <p id="239">
    <s id="239:1">利有情異熟戒，是饒益有情戒。</s>
  </p>
  <p id="240">
    <s id="240:1">遂求戒之要義，謂比度自心，於他遮遣殺生等身語七不善業道、屬不善身業道及以手、土塊擊打不可愛之傷害觸。</s>
  </p>
  <p id="241">
    <s id="241:1">此世他世樂戒之要義，謂於此世他世，若諸有情，於苦因轉，而正遮止。於樂因轉，而正開許。</s>
  </p>
  <p id="242">
    <s id="242:1">若諸有情，於彼（開遮處），能正修行，而攝受之。</s>
  </p>
  <p id="243">
    <s id="243:1">若諸有情，於彼（開遮處），邪僻而行，而調伏之。</s>
  </p>
  <p id="244">
    <s id="244:1">諸有情與自己現後安樂，令諸有情趣入彼故。</s>
  </p>
  <p id="245">
    <s id="245:1">施等俱行淨戒，謂彼所攝自他眾當於此世、他世安樂。</s>
  </p>
  <p id="246">
    <s id="246:1">十種清淨戒之要義，遠離六過，具彼之對治功德，故清淨。</s>
  </p>
  <p id="247">
    <s id="247:1">云何六過？意樂過、加行過、願過、他不信過、不饒益自己過、不得所求過。</s>
  </p>
  <p id="248">
    <s id="248:1">其中，意樂之過有二種，一、受時惡受，二、守護時太沉太舉故。</s>
  </p>
  <p id="249">
    <s id="249:1">加行時，於彼不作加行及貪著他惡事故，成加行過。</s>
  </p>
  <p id="250">
    <s id="250:1">於今世，邪願為後世之過，謂願過。</s>
  </p>
  <p id="251">
    <s id="251:1">於善品等加行，及尋求生活資具時，他不信之過，他人譏毀故。</s>
    <s id="251:2">自住苦故，即不饒益自己之過。</s>
  </p>
  <p id="252">
    <s id="252:1">不得所求義過有二：非自性永離故、不令堅固及令無（缺減、破壞）故。</s>
  </p>
  <p id="253">
    <s id="253:1">如彼所說不作之過，即不得所求義之過。</s>
    <s id="253:2">遠離此等十種過故，名「清淨戒」。</s>
  </p>
  <p id="254">
    <s id="254:1">五種利益之要義，謂就五果增上而言五利益：</s>
    <s id="254:2">所言「諸佛護念」是增上果。</s>
  </p>
  <p id="255">
    <s id="255:1">將捨命時，住大歡喜，是離繫果，由伏惡行及善願，臨終能離憂惱故。</s>
  </p>
  <p id="256">
    <s id="256:1">現時階段，隨生何處，與善知識，共同生彼，是異熟果。</s>
  </p>
  <p id="257">
    <s id="257:1">具無量尸羅藏，是士用果，由正受菩薩戒之力，得無量福德藏，令圓滿戒度，具有如是之戒。</s>
  </p>
  <p id="258">
    <s id="258:1">等流果，謂自性^30[戒體自能生起。]淨戒，戒為其性。</s>
  </p>
  <p id="259">
    <s id="259:1">所言「唯有爾所菩薩淨戒」，謂如上所說九種尸羅。</s>
  </p>
  <p id="260">
    <s id="260:1">所言「唯有爾所淨戒勝利」，謂凡所說五種利益。</s>
  </p>
  <p id="261">
    <s id="261:1">所言「唯有爾所淨戒所作」，謂安住其心，自己成熟佛法，成熟有情。</s>
  </p>
  <p id="262">
    <s id="262:1">《菩薩戒品釋》系阿闍黎功德光所造圓滿。</s>
    <s id="262:2">印度堪布巴熱劄瓦瑪與主校譯師大德智軍等翻譯、校勘並訂正。</s>
  </p>
</text>
