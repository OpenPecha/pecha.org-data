<?xml version='1.0' encoding='utf-8'?>
<text>
  <p id="1">
    <s id="1:1">爾時佛告舍利子：「云何菩薩摩訶薩為阿耨多羅三藐三菩提故，精勤修習諸波羅蜜多行、菩薩行？</s>
  </p>
  <p id="2">
    <s id="2:1">舍利子！菩薩摩訶薩行菩薩行者，</s>
    <s id="2:2">即於如是六波羅蜜多精勤修學，</s>
    <s id="2:3">是則名為行菩薩行。</s>
  </p>
  <p id="3">
    <s id="3:1">舍利子！何等名為六波羅蜜多？</s>
  </p>
  <p id="4">
    <s id="4:1">舍利子！所謂</s>
    <s id="4:2">柁那波羅蜜多、</s>
    <s id="4:3">尸羅波羅蜜多、{毘利耶波羅蜜多、}</s>
    <s id="4:4">羼底波羅蜜多、{}</s>
    <s id="4:5"/>
    <s id="4:6">靜慮波羅蜜多、</s>
    <s id="4:7">般若波羅蜜多。</s>
  </p>
  <p id="5">
    <s id="5:1">舍利子！如是名為六波羅蜜多。</s>
  </p>
  <p id="6">
    <s id="6:1">菩薩摩訶薩依如是六波羅蜜多故，行菩薩道。</s>
  </p>
  <p id="7">
    <s id="7:1">「復次，舍利子！云何名為菩薩摩訶薩依柁那波羅蜜多行菩薩行？</s>
  </p>
  <p id="8">
    <s id="8:1">舍利子！菩薩摩訶薩</s>
    <s id="8:2">度眾生故，行柁那波羅蜜多時，為諸眾生</s>
    <s id="8:3">而作施主。</s>
  </p>
  <p id="9">
    <s id="9:1">若沙門、婆羅門等有來求者，</s>
    <s id="9:2">悉皆施與，須食與食、</s>
    <s id="9:3">須飲與飲，</s>
    <s id="9:4">珍異[2]餚膳無不盡施。</s>
  </p>
  <p id="10">
    <s id="10:1">如是或求車乘、</s>
    <s id="10:2">衣服、</s>
    <s id="10:3">華鬘、</s>
    <s id="10:4">塗香、</s>
    <s id="10:5">末香，</s>
    <s id="10:6">或求坐臥依倚、</s>
    <s id="10:7">床席敷具、</s>
    <s id="10:8">病藥</s>
    <s id="10:9">燈明、</s>
    <s id="10:10">音樂</s>
    <s id="10:11">奴</s>
    <s id="10:12">婢，</s>
    <s id="10:13">或求金銀</s>
    <s id="10:14">末尼、</s>
    <s id="10:15">真珠</s>
    <s id="10:16">琉璃、</s>
    <s id="10:17">螺貝</s>
    <s id="10:18">璧玉、</s>
    <s id="10:19">珊瑚</s>
    <s id="10:20">等寶，</s>
    <s id="10:21">或求象</s>
    <s id="10:22">馬</s>
    <s id="10:23">車[3]輅、</s>
    <s id="10:24">園林池苑、</s>
    <s id="10:25">男</s>
    <s id="10:26">女</s>
    <s id="10:27">妻妾、</s>
    <s id="10:28">財</s>
    <s id="10:29">穀</s>
    <s id="10:30">庫藏，</s>
    <s id="10:31">或求四大有洲自在之王一切樂具及諸嬉戲娛樂之物，</s>
    <s id="10:32">或有來求手</s>
    <s id="10:33">足</s>
    <s id="10:34">耳</s>
    <s id="10:35">鼻、</s>
    <s id="10:36">頭</s>
    <s id="10:37">目</s>
    <s id="10:38">肉</s>
    <s id="10:39">血、</s>
    <s id="10:40">骨</s>
    <s id="10:41">髓身分，</s>
    <s id="10:42">菩薩摩訶薩見來求者，悉能一切歡喜施與。</s>
  </p>
  <p id="11">
    <s id="11:1">舍利子！以要言之，一切世間所須之物，菩薩摩訶薩行大施故，但見來求，無不施與。</s>
  </p>
  <p id="12">
    <s id="12:1">復次，舍利子！菩薩摩訶薩行柁那波羅蜜多故，復有十種清淨施法。</s>
  </p>
  <p id="13">
    <s id="13:1">何等為十？</s>
  </p>
  <p id="14">
    <s id="14:1">一者、菩薩摩訶薩無有不正求財而行布施；</s>
    <s id="14:2">二者、菩薩摩訶薩不逼迫眾生而行布施；</s>
    <s id="14:3">三者、菩薩摩訶薩不以恐怖而行布施；</s>
    <s id="14:4">四者、菩薩摩訶薩不棄捨邀請而行布施；</s>
    <s id="14:5">五者、菩薩摩訶薩不觀顏面而行布施；</s>
    <s id="14:6">六者、菩薩摩訶薩於諸眾生情無異想而行布施；</s>
    <s id="14:7">七者、菩薩摩訶薩無貪愛心而行布施；</s>
    <s id="14:8">八者、菩薩摩訶薩無起瞋恚而行布施；</s>
    <s id="14:9">九者、菩薩摩訶薩不求剎土而行布施；</s>
    <s id="14:10">十者、菩薩摩訶薩於諸眾生起福田想， 不以輕蔑而行布施。</s>
  </p>
  <p id="15">
    <s id="15:1">舍利子！是名菩薩摩訶薩行於十種清淨之施，為滿柁那波羅蜜多故。</s>
  </p>
  <p id="16">
    <s id="16:1">「復次，舍利子！菩薩摩訶薩行柁那波羅蜜多時，復有十種清淨行施。</s>
  </p>
  <p id="17">
    <s id="17:1">何等為十？</s>
  </p>
  <p id="18">
    <s id="18:1">一者、菩薩摩訶薩不毀業報而行布施；</s>
    <s id="18:2">二者、菩薩摩訶薩不以邪意而行布施；</s>
    <s id="18:3">三者、菩薩摩訶薩無不信解而行布施；</s>
    <s id="18:4">四者、菩薩摩訶薩無有厭倦而行布施；</s>
    <s id="18:5">五者、菩薩摩訶薩無有現相而行布施；</s>
    <s id="18:6">六者、菩薩摩訶薩勇勵熾然而行布施；</s>
    <s id="18:7">七者、菩薩摩訶薩無有變悔而行布施；</s>
    <s id="18:8">八者、菩薩摩訶薩於持戒者不以偏敬而行布施；</s>
    <s id="18:9">九者、菩薩摩訶薩於犯戒所不以輕鄙而行布施；</s>
    <s id="18:10">十者、菩薩摩訶薩不希果報而行布施。</s>
  </p>
  <p id="19">
    <s id="19:1">舍利子！是名菩薩摩訶薩行於十種清淨之施，為欲滿足柁那波羅蜜多故。</s>
  </p>
  <p id="20">
    <s id="20:1">「復次，舍利子！菩薩摩訶薩行柁那波羅蜜多時，復有十種行清淨施。</s>
  </p>
  <p id="21">
    <s id="21:1">何等為十？</s>
  </p>
  <p id="22">
    <s id="22:1">一者、菩薩摩訶薩不以毀呰而行布施；</s>
    <s id="22:2">二者、菩薩摩訶薩不以背面而行布施；</s>
    <s id="22:3">三者、菩薩摩訶薩無不清淨而行布施；</s>
    <s id="22:4">四者、菩薩摩訶薩不現忿相而行布施； 五者、菩薩摩訶薩不現嫉相而行布施；</s>
    <s id="22:5">六者、菩薩摩訶薩不現恚相而行布施；</s>
    <s id="22:6">七者、菩薩摩訶薩無不殷重而行布施；</s>
    <s id="22:7">八者、菩薩摩訶薩無不自手而行布施；</s>
    <s id="22:8">九者、菩薩摩訶薩不以許多後便與少而行布施；</s>
    <s id="22:9">十者、菩薩摩訶薩不求來生而行布施。</s>
  </p>
  <p id="23">
    <s id="23:1">舍利子！是名菩薩摩訶薩行於十種清淨之施，為欲滿足柁那波羅蜜多故。</s>
  </p>
  <p id="24">
    <s id="24:1">「復次，舍利子！菩薩摩訶薩行柁那波羅蜜多時！復有十種行清淨施。</s>
  </p>
  <p id="25">
    <s id="25:1">何等為十？</s>
  </p>
  <p id="26">
    <s id="26:1">一者、菩薩摩訶薩無不常施；</s>
    <s id="26:2">二者、菩薩摩訶薩無繫屬施；</s>
    <s id="26:3">三者、菩薩摩訶薩無差別施；</s>
    <s id="26:4">四者、菩薩摩訶薩無他緣施；</s>
    <s id="26:5">五者、菩薩摩訶薩無微劣施；</s>
    <s id="26:6">六者、菩薩摩訶薩不希財色及以自在而行布施；</s>
    <s id="26:7">七者、菩薩摩訶薩無求生於釋、梵、護世諸大天故，而行布施；</s>
    <s id="26:8">八者、菩薩摩訶薩無有迴向聲聞、獨覺地故，而行布施；</s>
    <s id="26:9">九者、菩薩摩訶薩無為聰慧所譏訶故，而行布施；</s>
    <s id="26:10">十者、菩薩摩訶薩無不迴向薩伐若故，而行布施。</s>
  </p>
  <p id="27">
    <s id="27:1">舍利子！是名菩薩摩訶薩行於十種清淨之施，皆為滿足柁那波羅蜜多故。</s>
  </p>
  <p id="28">
    <s id="28:1">「復次，舍利子！菩薩摩訶薩行柁那波羅蜜多時，復有十種行清淨施。</s>
  </p>
  <p id="29">
    <s id="29:1">何等為十？</s>
  </p>
  <p id="30">
    <s id="30:1">謂如前說十種法中，出離有為，證得無為。</s>
  </p>
  <p id="31">
    <s id="31:1">又舍利子！菩薩摩訶薩如是行施，能得十種稱讚利益上妙功德。</s>
  </p>
  <p id="32">
    <s id="32:1">何等為十？</s>
  </p>
  <p id="33">
    <s id="33:1">一者、菩薩摩訶薩由施食故，</s>
    <s id="33:2">獲得長壽、才辯、安樂、妙色、雄力、勇健，無不具足；</s>
    <s id="33:3">二者、菩薩摩訶薩由施飲故，</s>
    <s id="33:4">獲得永離一切煩惱、渴愛，無不具足；</s>
    <s id="33:5">三者、菩薩摩訶薩由施諸乘故，</s>
    <s id="33:6">獲得一切利益安樂眾事，無不具足；</s>
    <s id="33:7">四者、菩薩摩訶薩由施衣服故，</s>
    <s id="33:8">獲得成就慚愧，皮膚清淨猶如金色，無不具足；</s>
    <s id="33:9">五者、菩薩摩訶薩由施香鬘故，</s>
    <s id="33:10">獲得淨戒、多聞、諸三摩地、塗香聖行，無不具足；</s>
    <s id="33:11">六者、菩薩摩訶薩由以末香、塗香施故，</s>
    <s id="33:12">當得遍體香潔妙香聖行，無不具足；</s>
    <s id="33:13">七者、菩薩摩訶薩由施上味故，</s>
    <s id="33:14">獲得甘露上味、大丈夫相，無不具足；</s>
    <s id="33:15">八者、菩薩摩訶薩由以舍宅房宇施故，</s>
    <s id="33:16">當得與諸眾生為舍為宅、為救為洲、為歸為趣，無不具足；</s>
    <s id="33:17">九者、菩薩摩訶薩由愍病者施醫藥故，</s>
    <s id="33:18">當得無老、病、死，圓滿甘露不死妙藥，無不具足；</s>
    <s id="33:19">十者、菩薩摩訶薩由以種種資生眾具施故，</s>
    <s id="33:20">感得一切圓滿眾具菩提分法，無不具足。</s>
  </p>
  <p id="34">
    <s id="34:1">舍利子！是名菩薩摩訶薩為得菩提，修行是施，</s>
    <s id="34:2">獲得如是十種稱讚利益上妙功德，皆為滿於柁那波羅蜜多故。</s>
  </p>
  <p id="35">
    <s id="35:1">「復次，舍利子！菩薩摩訶薩行柁那波羅蜜多時修行布施，又復獲得十種稱讚利益上妙功德。</s>
  </p>
  <p id="36">
    <s id="36:1">何等為十？</s>
  </p>
  <p id="37">
    <s id="37:1">一者、菩薩摩訶薩施燈明故，</s>
    <s id="37:2">獲得如來清淨五眼，無不具足；</s>
    <s id="37:3">二者、菩薩摩訶薩施音樂故，</s>
    <s id="37:4">獲得如來清淨天耳，無不具足；</s>
    <s id="37:5">三者、菩薩摩訶薩以諸金銀、末尼真珠、琉璃螺貝、璧玉珊瑚、一切珍寶施故，</s>
    <s id="37:6">感得圓滿三十有二大丈夫相，無不具足；</s>
    <s id="37:7">四者、菩薩摩訶薩以種種雜寶及眾名花施故，</s>
    <s id="37:8">獲得圓滿八十隨顯之相，無不具足；</s>
    <s id="37:9">五者、菩薩摩訶薩以象馬車乘施故，</s>
    <s id="37:10">獲得廣大徒眾眷屬繁多，無不具足；</s>
    <s id="37:11">六者、菩薩摩訶薩以園林臺觀施故，</s>
    <s id="37:12">獲得成就靜慮解脫三摩地三摩鉢底，無不具足；</s>
    <s id="37:13">七者、菩薩摩訶薩以財穀庫藏施故，</s>
    <s id="37:14">獲得圓成諸法寶藏，無不具足；</s>
    <s id="37:15">八者、菩薩摩訶薩以奴婢僕使施故，</s>
    <s id="37:16">獲得圓滿自在身心閑豫，[A3]無不具足；</s>
    <s id="37:17">九者、菩薩摩訶薩以男女、妻妾施故，</s>
    <s id="37:18">獲得圓滿可愛、可樂、可意阿耨多羅三藐三菩提，無不具足；</s>
    <s id="37:19">十者、菩薩摩訶薩以四洲自在一切王位施故，</s>
    <s id="37:20">獲得一切種微妙圓滿、一切智智，無不具足。</s>
  </p>
  <p id="38">
    <s id="38:1">舍利子！菩薩摩訶薩如是行施，名為攝受十種稱讚利益上妙功德，皆為滿足柁那波羅蜜多故。</s>
  </p>
  <p id="39">
    <s id="39:1">「復次，舍利子！菩薩摩訶薩為得阿耨多羅三藐三菩提故，行柁那波羅蜜多時所修布施，</s>
    <s id="39:2">又得十種稱讚利益。</s>
  </p>
  <p id="40">
    <s id="40:1">何等為十？</s>
  </p>
  <p id="41">
    <s id="41:1">一者、菩薩摩訶薩以上妙五欲施故，</s>
    <s id="41:2">獲得清淨戒、定、慧聚，及以解脫、解脫智見聚，無不具足；</s>
    <s id="41:3">二者、菩薩摩訶薩以上妙戲樂器施故，</s>
    <s id="41:4">獲得清淨遊戲法樂，無不具足；</s>
    <s id="41:5">三者、菩薩摩訶薩以足施故，</s>
    <s id="41:6">感得圓滿法義之足趣菩提座，無不具足；</s>
    <s id="41:7">四者、菩薩摩訶薩以手施故，</s>
    <s id="41:8">感得圓滿清淨法手拯濟眾生，無不具足；</s>
    <s id="41:9">五者、菩薩摩訶薩以耳、鼻施故，</s>
    <s id="41:10">獲得諸根圓滿成就，無不具足；</s>
    <s id="41:11">六者、菩薩摩訶薩以支節施故，</s>
    <s id="41:12">獲得清淨無染威嚴佛身，無不具足；</s>
    <s id="41:13">七者、菩薩摩訶薩以目施故，</s>
    <s id="41:14">獲得觀視一切眾生清淨法眼無有障礙，無不具足；</s>
    <s id="41:15">八者、菩薩摩訶薩以血肉施故，</s>
    <s id="41:16">獲得堅固身命，攝持長養一切眾生[1]貞實善權，無不具足；</s>
    <s id="41:17">九者、菩薩摩訶薩以髓腦施故，</s>
    <s id="41:18">獲得圓滿不可破壞等金剛身，無不具足；</s>
    <s id="41:19">十者、菩薩摩訶薩以頭施故，</s>
    <s id="41:20">證得圓滿超過三界無上最上一切智智之首，無不具足。</s>
  </p>
  <p id="42">
    <s id="42:1">舍利子！菩薩摩訶薩為得菩提行如是施，</s>
    <s id="42:2">攝受如是相貌，圓滿佛法稱讚利益上妙功德，皆為滿足柁那波羅蜜多故。</s>
  </p>
  <p id="43">
    <s id="43:1">「復次，舍利子！如是菩薩摩訶薩行柁那波羅蜜多時，</s>
    <s id="43:2">其性聰叡，智慧甚深，無量方便行於布施，以世間財求於無上正等菩提眾聖王財，</s>
    <s id="43:3">以生死財而求甘露不死仙財，</s>
    <s id="43:4">以虛偽財而求堅實賢聖之財，</s>
    <s id="43:5">由如是故廣行布施。</s>
  </p>
  <p id="44">
    <s id="44:1">舍利子！是菩薩摩訶薩為求無上菩提及涅槃故，</s>
    <s id="44:2">以世間財物修行施時，一切世間財物樂具無不盡捨。</s>
  </p>
  <p id="45">
    <s id="45:1">何以故？</s>
  </p>
  <p id="46">
    <s id="46:1">皆依無上正等覺故。</s>
  </p>
  <p id="47">
    <s id="47:1">舍利子！如世農夫依彼犁牛耕治地已，</s>
    <s id="47:2">便下種子，</s>
    <s id="47:3">如是農夫依彼犁具無量功力，</s>
    <s id="47:4">展轉獲得金銀末尼一切寶物，</s>
    <s id="47:5">及得種種上妙衣服。</s>
  </p>
  <p id="48">
    <s id="48:1">何以故？</s>
  </p>
  <p id="49">
    <s id="49:1">一切世間無有財物與穀等故。</s>
  </p>
  <p id="50">
    <s id="50:1">如是，舍利子！</s>
    <s id="50:2">菩薩摩訶薩有時有分依世間財證覺無上正等菩提，亦復如是。</s>
  </p>
  <p id="51">
    <s id="51:1">「復次，</s>
    <s id="51:2">舍利子！譬如乳牛或噉乾草、或噉濕草、或飲冷水、或飲煖水，</s>
    <s id="51:3">而能出於乳、酪、生[2]蘇、熟蘇及以[3]醍醐。</s>
  </p>
  <p id="52">
    <s id="52:1">如是，舍利子！菩薩摩訶薩依於無上正等菩提</s>
    <s id="52:2">行世財施，</s>
    <s id="52:3">隨所樂欲，有能獲得轉輪王報</s>
    <s id="52:4">及獲帝釋、</s>
    <s id="52:5">梵王勝報。</s>
  </p>
  <p id="53">
    <s id="53:1">由成就是三種報故，</s>
    <s id="53:2">菩薩十地速得圓滿，</s>
    <s id="53:3">如來十力、</s>
    <s id="53:4">四無所畏，</s>
    <s id="53:5">因是施故，速得圓滿，乃至具足千業所起十八不共佛法，</s>
    <s id="53:6">又具千業所起六十種圓滿妙音，</s>
    <s id="53:7">又具百業所起一一大丈夫相，</s>
    <s id="53:8">又具二百業所起無見頂髻相，</s>
    <s id="53:9">又過此百倍圓滿成就如來大法螺相，又過拘胝百千倍成就如來皓齒齊列不缺不踈平等之相。</s>
  </p>
  <p id="54">
    <s id="54:1">如是等相，無量功業之所合成，皆由如來業果、報相、施行所起，速得圓滿。</s>
  </p>
  <p id="55">
    <s id="55:1">「復次，</s>
    <s id="55:2">舍利子！菩薩摩訶薩行柁那波羅蜜多時，</s>
    <s id="55:3">於乞者所起大慈心而行布施，</s>
    <s id="55:4">此心續起殑伽沙等方得成滿，中無間絕佛三摩地。</s>
  </p>
  <p id="56">
    <s id="56:1">舍利子！如來、應、正等覺住此三摩地已，能於一一毛孔而出百三摩地，猶如殑伽大河流[1]化不絕而得自在。</s>
  </p>
  <p id="57">
    <s id="57:1">是故當知，如來所有一切神通變化，多由施行而得成就。</s>
  </p>
  <p id="58">
    <s id="58:1">舍利子！如是如來所有佛法，皆由昔日行菩薩行、世間財施之所攝受。</s>
  </p>
  <p id="59">
    <s id="59:1">舍利子！是名菩薩摩訶薩行財施時，為求甘露、為求堅實、為求菩提、為求涅槃，應知如是法門差別。</s>
  </p>
  <p id="60">
    <s id="60:1">所謂菩薩摩訶薩依世財施，而與柁那波羅蜜多相應，證覺阿耨多羅三藐三菩提故。</s>
  </p>
  <p id="61">
    <s id="61:1">「復次，舍利子！菩薩摩訶薩行柁那波羅蜜多時，其相無量，吾今當說。</s>
  </p>
  <p id="62">
    <s id="62:1">往昔過去無數廣大無量不可思議阿僧企耶劫，於彼時分有佛出世，</s>
    <s id="62:2">號旁耆羅私如來、應、</s>
    <s id="62:3">正等覺、</s>
    <s id="62:4">明行圓滿、</s>
    <s id="62:5">善逝、</s>
    <s id="62:6">世間解、</s>
    <s id="62:7">無上丈夫、</s>
    <s id="62:8">調御士、</s>
    <s id="62:9">天人師、</s>
    <s id="62:10">佛、</s>
    <s id="62:11">薄伽梵。</s>
  </p>
  <p id="63">
    <s id="63:1">舍利子！彼佛住世壽十千歲，</s>
    <s id="63:2">與百千苾芻大聲聞眾同共集會，{}</s>
    <s id="63:3">{皆阿羅漢，}</s>
    <s id="63:4">離諸煩惱，</s>
    <s id="63:5">具大勢力，</s>
    <s id="63:6">乃至一切心得自在，逮勝究竟。</s>
  </p>
  <p id="64">
    <s id="64:1">舍利子！時彼世中有紡績者，名織紡綫，</s>
    <s id="64:2">形貌端正，</s>
    <s id="64:3">眾所樂觀。</s>
  </p>
  <p id="65">
    <s id="65:1">彼作業處去佛不遠，</s>
    <s id="65:2">每日將晚欲還家時，</s>
    <s id="65:3">往詣佛所，常以一縷微綫奉施如來，</s>
    <s id="65:4">因白佛言：『願薄伽梵哀愍我故，</s>
    <s id="65:5">受此縷綫為攝受處。 以此善根於未來世，</s>
    <s id="65:6">得成如來、應、正等覺，能攝一切。』 時彼世尊便為納受。</s>
  </p>
  <p id="66">
    <s id="66:1">如是日施一縷，滿千五百為善攝受。</s>
  </p>
  <p id="67">
    <s id="67:1">由此福故，乃經十五拘胝劫中不墮惡趣，</s>
    <s id="67:2">又經千拘胝反為轉輪王，</s>
    <s id="67:3">又經千拘胝反為天帝釋。</s>
  </p>
  <p id="68">
    <s id="68:1">以此善根柔和、微妙、欣愛等業，</s>
    <s id="68:2">便得奉覲千拘胝佛，於諸佛所供養、恭敬、尊重、讚歎，</s>
    <s id="68:3">又以諸花、</s>
    <s id="68:4">塗香、</s>
    <s id="68:5">末香，</s>
    <s id="68:6">及以香鬘、</s>
    <s id="68:7">一切眾物奉獻如來。</s>
    <s id="68:8">繒蓋、{}</s>
    <s id="68:9">{幢旛}、{}</s>
    <s id="68:10">{衣服}、{}</s>
    <s id="68:11">{飲食}、</s>
    <s id="68:12">坐臥之具、</s>
    <s id="68:13">病緣醫藥，</s>
    <s id="68:14">從是已，</s>
    <s id="68:15">後又經一阿僧企耶劫</s>
    <s id="68:16">出現於世，證覺阿耨多羅三藐三菩提，</s>
    <s id="68:17">號善攝受如來、應、正等覺、明行圓滿、善逝、世間解、無上丈夫、調御士、天人師、佛、薄伽梵，</s>
    <s id="68:18">住壽世間經二十拘胝歲，</s>
    <s id="68:19">有二十拘胝那庾多大聲聞眾，一切皆是大阿羅漢。</s>
  </p>
  <p id="69">
    <s id="69:1">彼佛世尊成立安住五拘胝等菩薩摩訶薩，於阿耨多羅三藐三菩提演說妙法，</s>
    <s id="69:2">利益安樂無量無數諸有情已，現入涅槃。</s>
  </p>
  <p id="70">
    <s id="70:1">彼薄伽梵滅度之後，</s>
    <s id="70:2">正法住世滿一千年，</s>
    <s id="70:3">廣布舍利流遍供養，</s>
    <s id="70:4">亦如我今涅槃之後。</s>
  </p>
  <p id="71">
    <s id="71:1">舍利子！汝今當觀，由施微縷發大心故，次第展轉成滿佛法。</s>
  </p>
  <p id="72">
    <s id="72:1">舍利子！當知此施由心廣大，不由於縷。</s>
  </p>
  <p id="73">
    <s id="73:1">何以故？</s>
  </p>
  <p id="74">
    <s id="74:1">若施廣大不由心者，</s>
    <s id="74:2">如向施主以微縷施，</s>
    <s id="74:3">不應得心清淨究竟。</s>
  </p>
  <p id="75">
    <s id="75:1">如是，舍利子！當觀菩薩摩訶薩行柁那波羅蜜多時，依世財施，</s>
    <s id="75:2">便得一切圓滿功德。</s>
  </p>
  <p id="76">
    <s id="76:1">舍利子！菩薩摩訶薩行柁那波羅蜜多時，其性聰叡，智慧甚深，因於少施，多有所作；</s>
    <s id="76:2">由智力故，增上所作；</s>
    <s id="76:3">由慧力故，廣大所作；</s>
    <s id="76:4">迴向力故，無邊所作。」</s>
  </p>
  <p id="77">
    <s id="77:1">爾時世尊欲重宣此義而說頌曰：</s>
    <s id="77:2">「行施不求妙色財，</s>
    <s id="77:3">亦不願感天人趣，</s>
    <s id="77:4">為求無上勝菩提，</s>
    <s id="77:5">施微便感無量福。</s>
  </p>
  <p id="78">
    <s id="78:1">行施不求名稱[2]聲，</s>
    <s id="78:2">未曾為樂及徒眾，</s>
    <s id="78:3">亦不求諸生死報，</s>
    <s id="78:4">施微而獲於大果。</s>
  </p>
  <p id="79">
    <s id="79:1">布施飲食及衣服，</s>
    <s id="79:2">不求諸有及諸趣，</s>
    <s id="79:3">為求開解甘露門，</s>
    <s id="79:4">施如毛端福無量。</s>
  </p>
  <p id="80">
    <s id="80:1">既無掉動及高慢，</s>
    <s id="80:2">亦離諂誑慳嫉心，</s>
    <s id="80:3">懈怠諸緣皆悉捨，</s>
    <s id="80:4">唯勤行施利於世。</s>
  </p>
  <p id="81">
    <s id="81:1">財穀王位及身命，</s>
    <s id="81:2">歡喜捨已心無變，</s>
    <s id="81:3">如斯善捨獲廣大，</s>
    <s id="81:4">菩提解脫未為難。</s>
  </p>
  <p id="82">
    <s id="82:1">愛樂諸來乞求者，如父如母如妻子，</s>
    <s id="82:2">所獲財物常行施，</s>
    <s id="82:3">見彼感財無妬心。</s>
  </p>
  <p id="83">
    <s id="83:1">行施之時眾繁雜，土塊杖木來加害，雖見曾無忿恚心，愛語如舊情欣悅。</s>
  </p>
  <p id="84">
    <s id="84:1">若施彼怨猶若親，於驚怖者施無畏，</s>
    <s id="84:2">凡所有物皆能捨，而心未甞生鄙悋。</s>
  </p>
  <p id="85">
    <s id="85:1">恒樂正求無上法，於世王位絕希求，出離世間嚴飾處，常勤奉行於法施。</s>
  </p>
  <p id="86">
    <s id="86:1">除彼樂求穢欲者，誰有能求天世王，是故智者不貪樂，諸欲王位生天樂。</s>
  </p>
  <p id="87">
    <s id="87:1">大名稱者所行施，恒求無上佛菩提，捨捐身命及餘事，速疾能感多安樂。</s>
  </p>
  <p id="88">
    <s id="88:1">聰慧菩薩行諸施，未曾遠離上菩提，不求妙色世間財，又不願樂生天樂。</s>
  </p>
  <p id="89">
    <s id="89:1">雖求涅槃無所依，遠離一切諸希願，若能如是善修習，則名知道開道者。</s>
  </p>
  <p id="90">
    <s id="90:1">「舍利子！聰慧菩薩摩訶薩於是布施具足成就，善能修行菩薩妙行，無有疑惑。</s>
  </p>
  <p id="91">
    <s id="91:1">舍利子！是名菩薩摩訶薩柁那波羅蜜多。</s>
  </p>
  <p id="92">
    <s id="92:1">若諸菩薩摩訶薩為阿耨多羅三藐三菩提故，精進修行是菩薩行，一切眾魔、魔民、天子於此菩薩不能嬈亂，又不為彼異道、他論所能摧屈。」</s>
  </p>
  <p id="93">
    <s id="93:1">陀那波羅蜜多品第六</s>
    <s id="93:2">大寶積經卷第四十一</s>
  </p>
</text>
