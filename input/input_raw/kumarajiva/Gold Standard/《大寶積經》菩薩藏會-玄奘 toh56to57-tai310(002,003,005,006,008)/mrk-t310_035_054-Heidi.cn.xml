<?xml version='1.0' encoding='utf-8'?>
<text>
  <p id="1">
    <s id="1:1">大寶積經卷[1]第四十一_[2]大唐三藏法師玄奘奉_詔譯_菩薩藏會第十二之七四[3]_無量品第五_</s>
    <s id="1:2">爾時佛告舍利子：「菩薩摩訶薩安住如是清淨信已，</s>
    <s id="1:3">佛薄伽梵知是菩薩摩訶薩為菩薩藏法門之器，</s>
    <s id="1:4">知是諸佛正法器已，</s>
    <s id="1:5">躬往其所，開發顯示菩薩之道。</s>
  </p>
  <p id="2">
    <s id="2:1">舍利子！汝今當知，如是法門差別之相。</s>
  </p>
  <p id="3">
    <s id="3:1">所謂菩薩摩訶薩安住淨信，</s>
    <s id="3:2">佛薄伽梵知是菩薩為菩薩藏法門之器，</s>
    <s id="3:3">知是諸佛正法器已，</s>
    <s id="3:4">躬往其所，</s>
    <s id="3:5">[4]開菩薩道。</s>
  </p>
  <p id="4">
    <s id="4:1">舍利子！如彼往昔超越無數廣大無量不可思議阿僧企耶劫，</s>
    <s id="4:2">爾時有佛出現於世，名為大蘊如來、應、正等、覺</s>
    <s id="4:3">明行圓滿、</s>
    <s id="4:4">善逝、</s>
    <s id="4:5">世間解、</s>
    <s id="4:6">無上丈夫、 調御士、</s>
    <s id="4:7">天人師、</s>
    <s id="4:8">佛、薄伽梵，住自作證具足神通，</s>
    <s id="4:9">為諸世間天、人、</s>
    <s id="4:10">魔、</s>
    <s id="4:11">梵、</s>
    <s id="4:12">沙門、</s>
    <s id="4:13">婆羅門、阿素洛等無量大眾，宣說妙法，</s>
    <s id="4:14">開示演暢初、中、後善，</s>
    <s id="4:15">文義巧妙，</s>
    <s id="4:16">純滿清白，隨順梵行。</s>
  </p>
  <p id="5">
    <s id="5:1">舍利子！</s>
    <s id="5:2">爾時大蘊如來、應、正等覺有七十二那庾多聲聞弟子共會說法，</s>
    <s id="5:3">皆是大阿羅漢，</s>
    <s id="5:4">諸漏已盡，</s>
    <s id="5:5">無復煩惱，</s>
    <s id="5:6">乃至心得自在，到於第一究竟彼岸。</s>
  </p>
  <p id="6">
    <s id="6:1">舍利子！</s>
    <s id="6:2">是時有王名最勝壽，</s>
    <s id="6:3">如法治世，</s>
    <s id="6:4">號持政王。 所治大城名最勝幢，</s>
    <s id="6:5">廣博嚴麗、安隱豐樂、甚可愛樂，人物充滿、諠譁熾盛。</s>
  </p>
  <p id="7">
    <s id="7:1">舍利子！時勝壽王有子名精進行， 年居童幼、形貌端嚴，成就第一圓滿淨色，為諸眾生之所樂見， 已曾供養承事拘胝那庾多百千諸佛，親覲奉敬[5]，殖諸善本。</s>
  </p>
  <p id="8">
    <s id="8:1">舍利子！爾時精進行童子與諸內宮出遊園觀，</s>
    <s id="8:2">時大蘊如來、應、正等覺知是童子為菩薩藏法門之器，</s>
    <s id="8:3">又是諸佛正法之器，便往彼園精進行所。</s>
  </p>
  <p id="9">
    <s id="9:1">既到彼已，上住空中，</s>
    <s id="9:2">為是童子開菩薩道。</s>
  </p>
  <p id="10">
    <s id="10:1">_「又復讚說三世諸佛『童子當知，云何名為菩薩道耶？</s>
  </p>
  <p id="11">
    <s id="11:1">所謂菩薩摩訶薩，於諸有情精勤修習四無量心。 何等為四？ 所謂大慈波羅蜜、大悲波羅蜜、大喜波羅蜜、大捨波羅蜜。</s>
  </p>
  <p id="12">
    <s id="12:1">又勤精進於諸攝法，隨順修學。</s>
  </p>
  <p id="13">
    <s id="13:1">童子！若有菩薩如是修行，是名開菩薩道。</s>
  </p>
  <p id="14">
    <s id="14:1">_「『復次，童子！云何菩薩摩訶薩於諸眾生精勤修學大慈無量波羅蜜？</s>
  </p>
  <p id="15">
    <s id="15:1">所謂菩薩摩訶薩行菩薩道，為阿耨多羅三藐三菩提故，盡眾生界慈心遍滿。</s>
  </p>
  <p id="16">
    <s id="16:1">以何等量為眾生界？</s>
  </p>
  <p id="17">
    <s id="17:1">所謂盡虛空界是眾生量。</s>
  </p>
  <p id="18">
    <s id="18:1">童子當知，</s>
    <s id="18:2">如虛空界無所不遍，</s>
    <s id="18:3">如是菩薩摩訶薩大慈無量亦復如是，無有眾生含識種類而不充遍。</s>
  </p>
  <p id="19">
    <s id="19:1">童子當知，如眾生界無有限量，如是菩薩摩訶薩所修之慈亦無限量。</s>
  </p>
  <p id="20">
    <s id="20:1">空無邊故，眾生無邊；眾生無邊故，慈亦無邊。</s>
  </p>
  <p id="21">
    <s id="21:1">童子當知，</s>
    <s id="21:2">眾生界多，非大地界，</s>
    <s id="21:3">又非水界、</s>
    <s id="21:4">火界、</s>
    <s id="21:5">風界。</s>
  </p>
  <p id="22">
    <s id="22:1">吾今為汝廣說譬喻，令汝了知諸眾生界無限量義。</s>
  </p>
  <p id="23">
    <s id="23:1">童子當知，假使十方各如殑伽河沙等世界數量，一切同時合成大海，滿其中水。</s>
  </p>
  <p id="24">
    <s id="24:1">復有如上殑伽河沙等眾生同共集會，</s>
    <s id="24:2">析一毛端為百五十分，共以一分霑取海中第一滴水。</s>
  </p>
  <p id="25">
    <s id="25:1">復有餘殑伽河沙等眾生如前同會，</s>
    <s id="25:2">取一分毛，霑取海中第二滴水。</s>
  </p>
  <p id="26">
    <s id="26:1">復有餘殑伽河沙等眾生如前同會，</s>
    <s id="26:2">取一分毛，霑取海中第三滴水。</s>
  </p>
  <p id="27">
    <s id="27:1">童子當知，</s>
    <s id="27:2">假使以是毛滴方便，尚可霑盡此大海水，而眾生性邊量無盡。</s>
  </p>
  <p id="28">
    <s id="28:1">是故當知，眾生之性無量無邊不可思議，</s>
    <s id="28:2">而菩薩慈悉皆遍滿。</s>
  </p>
  <p id="29">
    <s id="29:1">童子！於汝意云何？</s>
  </p>
  <p id="30">
    <s id="30:1">如是無量無邊修慈善根，頗有能得其邊際不？ 』</s>
    <s id="30:2">精進行童子白佛言：『不也。 世尊！』</s>
    <s id="30:3">佛言：『如是如是。</s>
  </p>
  <p id="31">
    <s id="31:1">童子！菩薩摩訶薩亦復如是，修慈善根遍眾生界，為無限量。</s>
  </p>
  <p id="32">
    <s id="32:1">復次，童子！我今更說大慈之相。 童子當知，此慈無量能護自身，</s>
    <s id="32:2">此慈如是發起他利，</s>
    <s id="32:3">於無諍論慈最第一，</s>
    <s id="32:4">慈能除斷忿恚根栽，</s>
    <s id="32:5">慈能永滅一切過失，慈能遠離諸有愛纏。</s>
  </p>
  <p id="33">
    <s id="33:1">此慈如是，但見眾生清淨勝德，而不見彼有諸愆犯。</s>
  </p>
  <p id="34">
    <s id="34:1">慈能超越熱惱所侵，</s>
    <s id="34:2">慈能生長身語心樂。</s>
  </p>
  <p id="35">
    <s id="35:1">慈力如是，不為一切他所惱害，</s>
    <s id="35:2">慈性安隱離諸怖畏，</s>
    <s id="35:3">慈善根力隨順聖道，</s>
    <s id="35:4">慈能令彼多瞋暴惡不忍眾生發清淨信，</s>
    <s id="35:5">慈能濟拔諸眾生聚。</s>
  </p>
  <p id="36">
    <s id="36:1">以慈力故，於彼刀[6]杖性無執持，</s>
    <s id="36:2">慈能將導一切眾生趣於解脫。</s>
  </p>
  <p id="37">
    <s id="37:1">是慈能滅諸惡瞋恚，</s>
    <s id="37:2">是慈遠離詐現威儀、</s>
    <s id="37:3">諛諂矯飾、</s>
    <s id="37:4">逼切求索，</s>
    <s id="37:5">而能增長利養、恭敬、名譽等事。</s>
  </p>
  <p id="38">
    <s id="38:1">以慈力故，梵釋天王之所禮敬，</s>
    <s id="38:2">以慈嚴身所有威德。</s>
  </p>
  <p id="39">
    <s id="39:1">行慈之人為聰慧者所共稱讚，</s>
    <s id="39:2">慈能防護一切愚夫。</s>
  </p>
  <p id="40">
    <s id="40:1">是慈力故，超過欲界，順梵天道，開解脫路。</s>
  </p>
  <p id="41">
    <s id="41:1">慈為大乘最居前導， 慈能攝御一切諸乘，</s>
    <s id="41:2">慈能積集無染福聚，</s>
    <s id="41:3">慈善之力一切有依， 諸福業事所不能及。</s>
  </p>
  <p id="42">
    <s id="42:1">慈能莊嚴三十二相及隨顯相，</s>
    <s id="42:2">慈能離彼鄙賤下劣、不具諸根，</s>
    <s id="42:3">慈為坦路善道、涅槃歸趣之所。</s>
  </p>
  <p id="43">
    <s id="43:1">是慈能遠一切惡道及諸八難，</s>
    <s id="43:2">是慈力故，喜樂法樂，</s>
    <s id="43:3">不貪一切富貴、王位、受用、樂具。</s>
  </p>
  <p id="44">
    <s id="44:1">是慈力故，於諸眾生等心行施，</s>
    <s id="44:2">是慈能離種種妄想。</s>
  </p>
  <p id="45">
    <s id="45:1">慈為門路一切尸羅學之所由，</s>
    <s id="45:2">慈能救濟諸犯禁者，</s>
    <s id="45:3">是慈能現忍辱之力，</s>
    <s id="45:4">慈能遠離一切憍慢、矜伐、自大，</s>
    <s id="45:5">慈能發起無動精進，</s>
    <s id="45:6">慈能令修正方便行速疾究竟，</s>
    <s id="45:7">慈能為諸靜慮解脫及三摩地三摩鉢底之所根本。</s>
  </p>
  <p id="46">
    <s id="46:1">慈能令心出離煩惱諸有熾然，</s>
    <s id="46:2">[1]慈為一切智慧生因。 由慈無量能聞持故，</s>
    <s id="46:3">自他諸品皆悉決定。</s>
  </p>
  <p id="47">
    <s id="47:1">慈能除遣順魔煩惱，</s>
    <s id="47:2">是慈力故，同住安樂。</s>
  </p>
  <p id="48">
    <s id="48:1">慈能令人起住坐臥密護威儀，</s>
    <s id="48:2">慈能損減諸掉性欲。</s>
  </p>
  <p id="49">
    <s id="49:1">是慈猶如妙香塗身，</s>
    <s id="49:2">是慈能塗慚愧衣服，</s>
    <s id="49:3">是慈能遣一切諸難煩惱惡趣。</s>
  </p>
  <p id="50">
    <s id="50:1">慈能濟拔一切眾生，</s>
    <s id="50:2">大慈無量捐捨自樂，</s>
    <s id="50:3">能與一切眾生安隱快樂。</s>
  </p>
  <p id="51">
    <s id="51:1">如是無量不可思議大慈之相，吾今略說。</s>
  </p>
  <p id="52">
    <s id="52:1">童子！是名菩薩摩訶薩大慈無量波羅蜜。</s>
  </p>
  <p id="53">
    <s id="53:1">菩薩摩訶薩由成就是大慈無量故，觀諸眾生常懷慈善，勤求正法無有疲倦。</s>
  </p>
  <p id="54">
    <s id="54:1">童子當知，諸聲聞慈唯能自救，</s>
    <s id="54:2">諸菩薩慈畢竟度脫一切眾生。</s>
  </p>
  <p id="55">
    <s id="55:1">童子當知，眾生緣慈，初發大心菩薩所得。</s>
  </p>
  <p id="56">
    <s id="56:1">法緣之慈，趣向聖行菩薩所得。</s>
  </p>
  <p id="57">
    <s id="57:1">無緣之慈，證無生忍菩薩所得。</s>
  </p>
  <p id="58">
    <s id="58:1">童子！是名菩薩摩訶薩大慈無量波羅蜜。</s>
  </p>
  <p id="59">
    <s id="59:1">若菩薩摩訶薩安住大慈波羅蜜故，則於一切眾生慈心遍滿。</s>
  </p>
  <p id="60">
    <s id="60:1">_「『復次，精進行童子！云何名為菩薩摩訶薩大悲無量波羅蜜？</s>
  </p>
  <p id="61">
    <s id="61:1">童子當知，菩薩摩訶薩為欲證得阿耨多羅三藐三菩提故，應以大悲而為導首，</s>
    <s id="61:2">如人命根出息、入息而為上首。</s>
  </p>
  <p id="62">
    <s id="62:1">如是，童子！證得大乘菩薩摩訶薩亦復如是，必以大悲而為導首。</s>
  </p>
  <p id="63">
    <s id="63:1">童子！如轉輪王所有眾寶，要以金輪而為前導。</s>
  </p>
  <p id="64">
    <s id="64:1">如是，童子！菩薩摩訶薩亦復如是，所有一切諸佛正法，皆以大悲而為導首。</s>
  </p>
  <p id="65">
    <s id="65:1">_「『復次，童子！菩薩摩訶薩為阿耨多羅三藐三菩提故，度諸眾生行於大悲，畢竟不捨一切眾生。</s>
  </p>
  <p id="66">
    <s id="66:1">童子！云何菩薩摩訶薩於眾生所發起大悲？</s>
  </p>
  <p id="67">
    <s id="67:1">童子！菩薩摩訶薩行大悲時，觀諸眾生虛偽身見之所纏縛、為諸惡見之所藏隱。</s>
  </p>
  <p id="68">
    <s id="68:1">菩薩摩訶薩如是觀已，於諸眾生發起大悲，我當為彼說微妙法，令其永斷虛偽身見、種種纏縛諸惡見等。</s>
  </p>
  <p id="69">
    <s id="69:1">_「『復次，童子！菩薩摩訶薩行大悲時，觀諸眾生安住不實、虛偽、顛倒，</s>
    <s id="69:2">於無常中妄起常想、</s>
    <s id="69:3">於諸苦中妄起樂想、</s>
    <s id="69:4">於無我中妄起我想、</s>
    <s id="69:5">於不淨中妄起淨想。</s>
  </p>
  <p id="70">
    <s id="70:1">童子！菩薩摩訶薩如是觀已，於諸眾生發起大悲，我當為彼說微妙法，令其永斷虛妄不實諸顛倒故。</s>
  </p>
  <p id="71">
    <s id="71:1">_「『復次，童子！菩薩摩訶薩行大悲時，觀諸眾生愚癡顛倒、耽嗜愛欲，</s>
    <s id="71:2">於母、姊、妹尚生陵逼，況復於彼餘眾生等。</s>
  </p>
  <p id="72">
    <s id="72:1">菩薩摩訶薩觀是事已，作如是念：</s>
    <s id="72:2">「苦哉！世間，乃能容止非聖之聚、</s>
    <s id="72:3">惡業無愧充滿其中。</s>
  </p>
  <p id="73">
    <s id="73:1">」復作是念：「咄哉！苦哉！如是眾生曾處母胎，</s>
    <s id="73:2">臥息停止生由產門，如何無恥共行斯事。</s>
  </p>
  <p id="74">
    <s id="74:1">如是眾生深為大失極可憐愍，種種過患極可訶責。 何以故？</s>
  </p>
  <p id="75">
    <s id="75:1">為貪瞋癡之所害故，</s>
    <s id="75:2">又為無智所加害故，</s>
    <s id="75:3">捨離正法安住非法，</s>
    <s id="75:4">修行惡法</s>
    <s id="75:5">墮在地獄、畜生、焰魔鬼趣。</s>
  </p>
  <p id="76">
    <s id="76:1">如是眾生惡業引故，所往之處，行於非道。</s>
  </p>
  <p id="77">
    <s id="77:1">」童子！譬如野干於彼塚間，為諸群狗之所搏逐，</s>
    <s id="77:2">逃迸走避臨大峻崖，窮途所逼夜中[2]嘷叫。 如是，童子！彼諸眾生亦復如是，同於野干。</s>
  </p>
  <p id="78">
    <s id="78:1">復次，童子！譬如生盲，群狗逼逐臨大坑㵎。</s>
  </p>
  <p id="79">
    <s id="79:1">如是，童子！彼諸眾生亦復如是，同於生盲。</s>
  </p>
  <p id="80">
    <s id="80:1">復次，童子！譬如圂猪行處糞穢、兼又食噉，初無厭惡。</s>
  </p>
  <p id="81">
    <s id="81:1">如是，童子！彼諸眾生亦復如是，同於圂猪。</s>
  </p>
  <p id="82">
    <s id="82:1">如是眾生極可憐愍，婬惱所逼於親非親，</s>
    <s id="82:2">為諸煩惱之所加害，</s>
    <s id="82:3">行魔徒黨魔羂所縛，</s>
    <s id="82:4">纏裹惑網陷沒欲泥。</s>
  </p>
  <p id="83">
    <s id="83:1">童子！菩薩摩訶薩觀是事已，於彼眾生發起大悲，我當為彼宣說妙法，令其永斷諸欲煩惱故。</s>
  </p>
  <p id="84">
    <s id="84:1">_「『復次，童子！菩薩摩訶薩行大悲時，觀諸眾生五蓋所覆、欲箭所中，</s>
    <s id="84:2">貪著六處，</s>
    <s id="84:3">眼見色已，</s>
    <s id="84:4">執著像貌不能捨離，</s>
    <s id="84:5">如是耳所聞聲、鼻所嗅香、舌所甞味、身所覺觸，</s>
    <s id="84:6">執著形相，皆不能捨。</s>
  </p>
  <p id="85">
    <s id="85:1">是諸眾生多於瞋恚，互相怨讐，</s>
    <s id="85:2">若得義利，稱我善友；</s>
    <s id="85:3">得非義利，便相加害。</s>
  </p>
  <p id="86">
    <s id="86:1">是諸眾生多於惛沈及以眠睡、羸劣愚鈍，</s>
    <s id="86:2">為無智膜之所覆障。</s>
  </p>
  <p id="87">
    <s id="87:1">是諸眾生不善掉悔之所纏縛，</s>
    <s id="87:2">常為種種諸惡煩惱染污其心。</s>
  </p>
  <p id="88">
    <s id="88:1">是諸眾生疑網纏裹，於甚深法不能決定。</s>
  </p>
  <p id="89">
    <s id="89:1">童子！菩薩摩訶薩如是觀已，於諸眾生發起大悲，我當為彼說微妙法，令其永斷諸[3]廕蓋故。</s>
  </p>
  <p id="90">
    <s id="90:1">_「『復次，童子！菩薩摩訶薩行大悲時，觀諸眾生為慢所害、</s>
    <s id="90:2">過慢所害、</s>
    <s id="90:3">我慢所害、</s>
    <s id="90:4">增上慢所害、</s>
    <s id="90:5">邪慢所害，</s>
    <s id="90:6">於諸下劣計我為勝，</s>
    <s id="90:7">於彼等者計我最勝。</s>
  </p>
  <p id="91">
    <s id="91:1">或有眾生計色為我，</s>
    <s id="91:2">或復乃至計識為我，</s>
    <s id="91:3">於所未證計我已證。</s>
  </p>
  <p id="92">
    <s id="92:1">由恃此故，應可問訊而不問訊、</s>
    <s id="92:2">應可禮拜而不禮拜，</s>
    <s id="92:3">於諸長宿心無敬順，</s>
    <s id="92:4">於尊重師不加祇仰，</s>
    <s id="92:5">於聰叡者而不請問，</s>
    <s id="92:6">何等為善、何等不善？</s>
  </p>
  <p id="93">
    <s id="93:1">何等應修、何等不修？</s>
  </p>
  <p id="94">
    <s id="94:1">何等應作、何等不作？</s>
  </p>
  <p id="95">
    <s id="95:1">何等有罪、何等無罪？</s>
  </p>
  <p id="96">
    <s id="96:1">何等為道？</s>
  </p>
  <p id="97">
    <s id="97:1">何等為三摩地？</s>
  </p>
  <p id="98">
    <s id="98:1">何等為解脫？</s>
  </p>
  <p id="99">
    <s id="99:1">如是等法曾未明了，但自計我為勝為尊。</s>
  </p>
  <p id="100">
    <s id="100:1">童子！菩薩摩訶薩如是觀已，</s>
    <s id="100:2">於諸眾生發起大悲，我當為彼說微妙法，令其永斷一切憍慢種故。</s>
  </p>
  <p id="101">
    <s id="101:1">_「『復次，童子！菩薩摩訶薩行大悲時，觀諸眾生愛縛所縛，</s>
    <s id="101:2">為愛僮僕、妻妾、男女所共纏裹，</s>
    <s id="101:3">為無義利之所圍遶，為諸衰禍之所繫縛，</s>
    <s id="101:4">生死關鍵之所遮礙，</s>
    <s id="101:5">不能出離地獄、傍生、焰魔鬼道。</s>
  </p>
  <p id="102">
    <s id="102:1">為彼有縛之所[A1]拘撿，</s>
    <s id="102:2">而不能得縱任自在。</s>
  </p>
  <p id="103">
    <s id="103:1">童子！菩薩摩訶薩如是觀已，於諸眾生發起大悲，我當為彼說微妙法，令其獲得縱任自在、隨欲而行，趣涅槃故。</s>
  </p>
  <p id="104">
    <s id="104:1">_「『復次，童子！菩薩摩訶薩行大悲時，觀諸眾生遠離善友，</s>
    <s id="104:2">為惡知識之所纏執，由彼昵近諸惡友故，耽著一切不善之業，</s>
    <s id="104:3">所謂殺生、</s>
    <s id="104:4">偷盜、</s>
    <s id="104:5">邪行、</s>
    <s id="104:6">妄語、</s>
    <s id="104:7">離間、</s>
    <s id="104:8">麁獷、</s>
    <s id="104:9">綺語、</s>
    <s id="104:10">貪、</s>
    <s id="104:11">恚、</s>
    <s id="104:12">邪見，諸如是等無量惡業熾然建立。</s>
  </p>
  <p id="105">
    <s id="105:1">童子！菩薩摩訶薩如是觀已，於諸眾生發起大悲，我當為彼說微妙法，令其為諸善友所攝，</s>
    <s id="105:2">捨棄十種不善業道，</s>
    <s id="105:3">令[1]具受持十善業故。</s>
  </p>
  <p id="106">
    <s id="106:1">_「『復次，童子！菩薩摩訶薩行大悲時，觀諸眾生為諸愚癡之所覆蔽，</s>
    <s id="106:2">無明暗[2]暯之所翳障，顛倒執著，</s>
    <s id="106:3">於其自體</s>
    <s id="106:4">有情</s>
    <s id="106:5">命者、</s>
    <s id="106:6">生者、[3]</s>
    <s id="106:7">人者、</s>
    <s id="106:8">少年</s>
    <s id="106:9">丈夫</s>
    <s id="106:10">及數取者、</s>
    <s id="106:11">作者、</s>
    <s id="106:12">受者、</s>
    <s id="106:13">我及我所，</s>
    <s id="106:14">如是諸見無邊無量堅執不捨。</s>
  </p>
  <p id="107">
    <s id="107:1">童子！菩薩摩訶薩如是觀已，於諸眾生發起大悲，我當為彼說微妙法，令聖慧眼得清淨故，又令永斷一切見故。</s>
  </p>
  <p id="108">
    <s id="108:1">_「『復次，童子！菩薩摩訶薩行大悲時，觀諸眾生樂著生死流轉不息 五蘊魁膾，常恒尋逐三界囹圄，曾無遠離桎梏枷鎖，不思開釋。 菩薩摩訶薩觀見是已，於諸眾生發起大悲，我當為彼說微妙法，令彼解脫五蘊魁膾，又令越度生死曠野，及以出離三界牢獄諸繫縛故。</s>
  </p>
  <p id="109">
    <s id="109:1">_「『復次，童子！菩薩摩訶薩行大悲時，觀諸含識從不善生，</s>
    <s id="109:2">如毱、如輪轉圓不定。</s>
  </p>
  <p id="110">
    <s id="110:1">由此業故，從此世間至彼世間，</s>
    <s id="110:2">又從彼世間至此世間，</s>
    <s id="110:3">迅速流轉，馳向五趣，</s>
    <s id="110:4">背涅槃道。</s>
  </p>
  <p id="111">
    <s id="111:1">童子！菩薩摩訶薩觀是事已，於諸眾生發起大悲，我應為彼說微妙法，當為開闢涅槃宮門，令其趣入。</s>
  </p>
  <p id="112">
    <s id="112:1">如是，童子！菩薩摩訶薩行大悲時，觀眾生性，發起十種大悲無量。</s>
  </p>
  <p id="113">
    <s id="113:1">復次，童子！菩薩摩訶薩復有十種大悲轉相，所謂如是大悲由於不諂而得生起，譬如虛空永出離故。</s>
  </p>
  <p id="114">
    <s id="114:1">如是大悲由於不誑而得生起，從增上意而出離故。</s>
  </p>
  <p id="115">
    <s id="115:1">如是大悲非由詐妄而得發起，從如實道質直其心而出離故。</s>
  </p>
  <p id="116">
    <s id="116:1">如是大悲由於不曲而得生起，極善安住無曲之心而出離故。</s>
  </p>
  <p id="117">
    <s id="117:1">如是大悲由彼無有憍高怯下而得生起，一切有情高慢退屈，善出離故。</s>
  </p>
  <p id="118">
    <s id="118:1">如是大悲由護彼故而得生起，從自心淨而出離故。</s>
  </p>
  <p id="119">
    <s id="119:1">如是大悲由堅固慧而得生起，永離一切動、不動心，妙住其心，善出離故。</s>
  </p>
  <p id="120">
    <s id="120:1">如是大悲由捨自樂而得生起，授與他樂，善出離故。</s>
  </p>
  <p id="121">
    <s id="121:1">如是大悲為欲荷負諸眾生故而得生起，堅固精進，善出離故。</s>
  </p>
  <p id="122">
    <s id="122:1">_「『復次，童子！菩薩摩訶薩大悲無量，復有如是十種轉相。</s>
  </p>
  <p id="123">
    <s id="123:1">所謂一切大乘出離，皆因大悲而得出離，以是因故，說名大悲。</s>
  </p>
  <p id="124">
    <s id="124:1">如是大悲建立一切布施、</s>
    <s id="124:2">持戒、</s>
    <s id="124:3">忍辱、</s>
    <s id="124:4">精進、</s>
    <s id="124:5">靜慮、</s>
    <s id="124:6">智慧，由是因故，說名大悲。</s>
  </p>
  <p id="125">
    <s id="125:1">如是大悲</s>
    <s id="125:2">建立念處、</s>
    <s id="125:3">正斷、</s>
    <s id="125:4">神足。</s>
  </p>
  <p id="126">
    <s id="126:1">如是大悲建立根、</s>
    <s id="126:2">力覺支、</s>
    <s id="126:3">隨念、共法覺支，</s>
    <s id="126:4">及與道支，</s>
    <s id="126:5">歡喜本業、</s>
    <s id="126:6">諸定次第、</s>
    <s id="126:7">十善業道，</s>
    <s id="126:8">乃至諸相皆如是說，以是因故，說名大悲。</s>
  </p>
  <p id="127">
    <s id="127:1">如是大悲建立如來自然智慧，以是因故，名為大悲。</s>
  </p>
  <p id="128">
    <s id="128:1">童子當知！如是大悲作自所作、</s>
    <s id="128:2">善作所作、</s>
    <s id="128:3">不變異作，</s>
    <s id="128:4">為諸眾生作所應作。</s>
  </p>
  <p id="129">
    <s id="129:1">如是大悲一切眾生如意圓滿，童子！是名菩薩摩訶薩大悲無量波羅蜜。</s>
  </p>
  <p id="130">
    <s id="130:1">由成就是大悲波羅蜜故，菩薩摩訶薩觀諸眾生處如是位，復於彼所重興悲愍。</s>
  </p>
  <p id="131">
    <s id="131:1">_「『復次，精進行童子！云何名為菩薩摩訶薩大喜無量波羅蜜？</s>
  </p>
  <p id="132">
    <s id="132:1">童子當知，菩薩摩訶薩為眾生故，求阿耨多羅三藐三菩提時，修行大喜。 如是喜者有無量相。</s>
  </p>
  <p id="133">
    <s id="133:1">童子當知，菩薩喜者，名諸善法，憶念歡悅，清淨妙喜。</s>
  </p>
  <p id="134">
    <s id="134:1">何以故？</s>
  </p>
  <p id="135">
    <s id="135:1">於諸善法無下慼性、</s>
    <s id="135:2">無退屈性、</s>
    <s id="135:3">無疲倦性故。</s>
  </p>
  <p id="136">
    <s id="136:1">是喜名為遠離一切樂世間性。</s>
  </p>
  <p id="137">
    <s id="137:1">何以故？</s>
  </p>
  <p id="138">
    <s id="138:1">安住一切樂法樂性故。</s>
  </p>
  <p id="139">
    <s id="139:1">是喜能令內[A2]心歡悅、身力勇銳。</s>
  </p>
  <p id="140">
    <s id="140:1">何以故？</s>
  </p>
  <p id="141">
    <s id="141:1">慧覺怡暢心意踊躍故。</s>
  </p>
  <p id="142">
    <s id="142:1">是喜樂於如來之身。</s>
  </p>
  <p id="143">
    <s id="143:1">何以故？</s>
  </p>
  <p id="144">
    <s id="144:1">樂求相好[4]，好莊嚴故。</s>
  </p>
  <p id="145">
    <s id="145:1">是喜聞法無有厭倦。</s>
  </p>
  <p id="146">
    <s id="146:1">何以故？</s>
  </p>
  <p id="147">
    <s id="147:1">欣樂依法能正行故。</s>
  </p>
  <p id="148">
    <s id="148:1">由斯喜故，於法欣勇，</s>
    <s id="148:2">於諸眾生心無損害，</s>
    <s id="148:3">喜樂菩提</s>
    <s id="148:4">於廣大法悉能信解，</s>
    <s id="148:5">發起遠離少分乘心。</s>
  </p>
  <p id="149">
    <s id="149:1">是喜名為制伏慳喜。</s>
  </p>
  <p id="150">
    <s id="150:1">何以故？</s>
  </p>
  <p id="151">
    <s id="151:1">於諸求者行必施故。</s>
  </p>
  <p id="152">
    <s id="152:1">由斯喜故，於諸犯戒愛心攝受，</s>
    <s id="152:2">於諸持戒心常清淨，</s>
    <s id="152:3">又復能令自尸羅淨。</s>
  </p>
  <p id="153">
    <s id="153:1">是喜名為超過一切惡道怖畏、安隱之喜，</s>
    <s id="153:2">是喜名為忍受他人諸惡言詞、鄙語路喜，是喜名為無返報喜。</s>
  </p>
  <p id="154">
    <s id="154:1">何以故？</s>
  </p>
  <p id="155">
    <s id="155:1">若遇挑眼、截手、刖足、斬支節時，心堪忍受。</s>
  </p>
  <p id="156">
    <s id="156:1">是喜名為敬尊重喜。</s>
  </p>
  <p id="157">
    <s id="157:1">何以故？</s>
  </p>
  <p id="158">
    <s id="158:1">於諸長宿具修威儀，曲躬恭敬，跪拜尊嚴故。</s>
  </p>
  <p id="159">
    <s id="159:1">是喜名為恒舒顏喜。</s>
  </p>
  <p id="160">
    <s id="160:1">何以故？</s>
  </p>
  <p id="161">
    <s id="161:1">心志和泰，遠離[1]嚬蹙，先言問訊故。</s>
  </p>
  <p id="162">
    <s id="162:1">是喜名為遠離一切詐現威儀諛諂矯誑逼求之喜。</s>
  </p>
  <p id="163">
    <s id="163:1">何以故？</s>
  </p>
  <p id="164">
    <s id="164:1">是喜趣向堅實正法之道路故。</s>
  </p>
  <p id="165">
    <s id="165:1">由此喜故，於諸菩薩起深愛樂，猶如大師；</s>
    <s id="165:2">於正法所起愛樂心，如自己身；</s>
    <s id="165:3">於如來所起愛樂心，如自己命；</s>
    <s id="165:4">於尊重師起愛樂心，猶如父母；</s>
    <s id="165:5">於諸眾生起愛樂心，視如一子；</s>
    <s id="165:6">於阿遮利耶受教師所起愛樂心，敬如眼目；</s>
    <s id="165:7">於諸正行起愛樂心，猶如身首；</s>
    <s id="165:8">於波羅蜜起愛樂心，猶如手足；</s>
    <s id="165:9">於說法師起愛樂心，如眾重寶；</s>
    <s id="165:10">所求正法起愛樂心，猶如良藥；</s>
    <s id="165:11">於能舉罪及憶念者起愛樂心，猶如良醫。</s>
  </p>
  <p id="166">
    <s id="166:1">如是，童子！是名菩薩摩訶薩大喜無量波羅蜜。</s>
  </p>
  <p id="167">
    <s id="167:1">諸菩薩摩訶薩住是大喜波羅蜜故，行菩薩行常懷歡喜，</s>
    <s id="167:2">勤求正法無有厭倦。</s>
  </p>
  <p id="168">
    <s id="168:1">_「『復次，精進行童子！云何名為菩薩摩訶薩大捨無量波羅蜜？</s>
  </p>
  <p id="169">
    <s id="169:1">童子當知，菩薩摩訶薩為眾生故，發阿耨多羅三藐三菩提已，當行大捨。</s>
  </p>
  <p id="170">
    <s id="170:1">當知是捨有於三種。</s>
  </p>
  <p id="171">
    <s id="171:1">何等為三？</s>
  </p>
  <p id="172">
    <s id="172:1">謂捨煩惱捨、</s>
    <s id="172:2">護自他捨、</s>
    <s id="172:3">時非時捨。</s>
  </p>
  <p id="173">
    <s id="173:1">何等名為捨煩惱捨？</s>
  </p>
  <p id="174">
    <s id="174:1">童子當知，菩薩摩訶薩於敬事所，其心不高；</s>
    <s id="174:2">於不敬事，心無卑下；</s>
    <s id="174:3">若受利養，心不憍高；</s>
    <s id="174:4">不得利養，心無紆欝；</s>
    <s id="174:5">於[2]彼持戒及犯戒所，起平等覺；</s>
    <s id="174:6">得勝名譽，心不悕樂；</s>
    <s id="174:7">被諸毀謗，情無憂慼；</s>
    <s id="174:8">若致譏訶，志無貶退；</s>
    <s id="174:9">於稱讚所，善住法性；</s>
    <s id="174:10">於諸苦事，有擇慧力；</s>
    <s id="174:11">於諸樂事，有無常苦觀解之力。</s>
  </p>
  <p id="175">
    <s id="175:1">棄捨愛欲，</s>
    <s id="175:2">斷諸瞋恚。</s>
  </p>
  <p id="176">
    <s id="176:1">於怨親所，其心平等；</s>
    <s id="176:2">於善作、惡作，其心無二；</s>
    <s id="176:3">於有愛、不愛，情無所觀；</s>
    <s id="176:4">於善聞、惡聞，不生執著；</s>
    <s id="176:5">於善說、惡說，心無愛恚；</s>
    <s id="176:6">於諸欲味及過患所，平等稱量；</s>
    <s id="176:7">於我自身及他眾生，起於平等信欲之意；</s>
    <s id="176:8">於身命所，情無顧戀；</s>
    <s id="176:9">於下、中、上諸眾生所，起平等照；</s>
    <s id="176:10">於隱、顯法，起平等性；</s>
    <s id="176:11">於諦、非諦，自體清淨。</s>
  </p>
  <p id="177">
    <s id="177:1">如是，童子！菩薩摩訶薩若能自然起勝對治，是名菩薩摩訶薩捨煩惱捨。</s>
  </p>
  <p id="178">
    <s id="178:1">_「『復次，童子！何等名為護自他捨？</s>
  </p>
  <p id="179">
    <s id="179:1">童子當知，菩薩摩訶薩若被他人節節支解割皮肉時，常自觀心住於大捨，</s>
    <s id="179:2">雖復支解割其身肉，然其內心唯住於捨無所希望，</s>
    <s id="179:3">及以追求縱於身語起諸變異俱能堪忍，是則名為護自他捨。</s>
  </p>
  <p id="180">
    <s id="180:1">爾時菩薩又觀二種心無損害。 何等為二？</s>
  </p>
  <p id="181">
    <s id="181:1">所謂不由眼相及以色相，</s>
    <s id="181:2">乃至不由意相及以法相，心生損害而住於捨。 何以故？</s>
  </p>
  <p id="182">
    <s id="182:1">無損無害，是乃名為護自他捨。 復次，何等名為護自他捨？</s>
  </p>
  <p id="183">
    <s id="183:1">被他所損，不加報故，</s>
    <s id="183:2">於自於他，俱能忍受，是名為捨。</s>
  </p>
  <p id="184">
    <s id="184:1">於諸有恩及無恩所，平等方便，是名為捨。</s>
  </p>
  <p id="185">
    <s id="185:1">是捨名為無諍極捨、</s>
    <s id="185:2">滅自心捨、</s>
    <s id="185:3">觀自體捨、</s>
    <s id="185:4">不害他捨。</s>
  </p>
  <p id="186">
    <s id="186:1">於諸定事菩薩能捨，</s>
    <s id="186:2">然佛世尊非所聽許諸菩薩等唯修於捨。</s>
  </p>
  <p id="187">
    <s id="187:1">何以故？</s>
  </p>
  <p id="188">
    <s id="188:1">菩薩摩訶薩尚應修習諸行作用，</s>
    <s id="188:2">日夜常念發起精進求諸善法，</s>
    <s id="188:3">於時非時乃應修捨。</s>
  </p>
  <p id="189">
    <s id="189:1">_「『復次，童子！何等名為時非時捨？</s>
  </p>
  <p id="190">
    <s id="190:1">童子當知，菩薩摩訶薩具大智慧，善能修習時與非時，謂非法器諸眾生所，應起於捨；</s>
    <s id="190:2">不恭敬所，應起於捨；</s>
    <s id="190:3">於無利益譏毀苦惱，應起於捨；</s>
    <s id="190:4">於聲聞乘趣正決定，應起於捨；</s>
    <s id="190:5">於修施時，應捨修戒；</s>
    <s id="190:6">於修戒時，應捨修施；</s>
    <s id="190:7">於修忍時，應捨牽引施、戒、精進；</s>
    <s id="190:8">修精進時，應捨修戒；</s>
    <s id="190:9">修靜慮時，應捨施度；</s>
    <s id="190:10">修習慧時，應捨緣發五波羅蜜多。</s>
  </p>
  <p id="191">
    <s id="191:1">童子！是名菩薩摩訶薩時非時捨。</s>
  </p>
  <p id="192">
    <s id="192:1">何以故？ 由所不應作法無造作性故，是故菩薩深知非益而行於捨。</s>
  </p>
  <p id="193">
    <s id="193:1">若有菩薩摩訶薩安住大捨波羅蜜、行菩薩行，則於一切惡不善法能興大捨。</s>
  </p>
  <p id="194">
    <s id="194:1">童子，如是等相，是名菩薩摩訶薩大慈、大悲、大喜、大捨。 若諸菩薩摩訶薩安住如是四無量波羅蜜者，當知是則為菩薩藏法門之器，又是諸佛正法之器。</s>
  </p>
  <p id="195">
    <s id="195:1">』_「如是，舍利子！此薄伽梵大蘊如來為精進行童子廣開示此四無量已，復為開解六波羅蜜多及諸攝法，令是童子隨順修學。</s>
  </p>
  <p id="196">
    <s id="196:1">舍利子！是精進行童子精勤修習如所聞法，廣如後說。 」</s>
  </p>
</text>
