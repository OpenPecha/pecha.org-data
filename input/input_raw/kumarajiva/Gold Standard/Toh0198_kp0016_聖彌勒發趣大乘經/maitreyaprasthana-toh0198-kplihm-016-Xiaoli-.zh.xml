<?xml version='1.0' encoding='utf-8'?>
<text>
  <p id="1">
    <s id="1:1">聖彌勒發趣大乘經（佛經語體版）</s>
    <s id="1:2">卷一</s>
  </p>
  <p id="2">
    <s id="2:1">頂禮一切佛菩薩。</s>
  </p>
  <p id="3">
    <s id="3:1">如是我聞：</s>
    <s id="3:2">一時，</s>
    <s id="3:3">世尊在舍衛國祇樹給孤獨園，與大比丘僧眾五千人、</s>
    <s id="3:4">大菩薩僧眾一萬人俱，</s>
    <s id="3:5">彼皆神通已達、眾所知識[1]；</s>
    <s id="3:6">諸菩薩摩訶薩，皆得不退轉。</s>
    <s id="3:7">爾時，文殊師利童子在此大眾會中。</s>
    <s id="3:8">辯積菩薩、</s>
    <s id="3:9">遊戲菩薩、</s>
    <s id="3:10">觀世自在王菩薩、</s>
    <s id="3:11">大勢至菩薩、</s>
    <s id="3:12">月光童子菩薩、</s>
    <s id="3:13">彌勒菩薩摩訶薩，亦在此會中。</s>
  </p>
  <p id="4">
    <s id="4:1">爾時，彌勒菩薩摩訶薩從座而起，</s>
    <s id="4:2">偏袒右肩，</s>
    <s id="4:3">右膝著地，</s>
    <s id="4:4">向世尊所，合掌頂禮，</s>
    <s id="4:5">而白佛言：</s>
    <s id="4:6">｢世尊！我欲少問如來．應供．正遍知[2]，若佛聽許，乃敢諮問。」</s>
    <s id="4:7">彌勒菩薩如是白已，</s>
    <s id="4:8">世尊默然而住。</s>
  </p>
  <p id="5">
    <s id="5:1">良久[3]，文殊師利童子語彌勒菩薩摩訶薩言：</s>
    <s id="5:2">「彌勒！如是作而問已，如來當為汝解說。</s>
  </p>
  <p id="6">
    <s id="6:1">「若汝不從佛乘、緣覺乘、聲聞乘而諮問如來，</s>
    <s id="6:2">不為了知蘊、界、處故而問，</s>
    <s id="6:3">不為滅除貪、瞋、癡而問，</s>
    <s id="6:4">不從波羅蜜多而問，</s>
    <s id="6:5">不為圓滿波羅蜜多而問。</s>
    <s id="6:6">如是諮問，如來當為汝解說。</s>
  </p>
  <p id="7">
    <s id="7:1">「若汝不為出過[4]諸行而問，</s>
    <s id="7:2">不為得涅槃而問，</s>
    <s id="7:3">若汝不為通達真諦而問，</s>
    <s id="7:4">不為道與修道而問，</s>
    <s id="7:5">若汝不為得果、現證[5]而問，</s>
    <s id="7:6">若汝不為不住而問如來，</s>
    <s id="7:7">不說諸字而問，</s>
    <s id="7:8">如是諮問故，如來當為汝解說。</s>
    <s id="7:9">何以故？</s>
    <s id="7:10">彌勒！凡有增益，即有貪著，而諸佛世尊說法，無所貪著。」</s>
  </p>
  <p id="8">
    <s id="8:1">爾時，具壽舍利弗語文殊師利童子言：</s>
    <s id="8:2">「文殊師利！所言『虛妄增益』[6]者，</s>
    <s id="8:3">文殊師利！云何增益？」</s>
  </p>
  <p id="9">
    <s id="9:1">文殊師利語言：</s>
    <s id="9:2">「大德舍利弗！以一切法空平等故，名為平等；</s>
    <s id="9:3">無相平等故，名為平等；</s>
    <s id="9:4">無願平等故，名為平等；</s>
    <s id="9:5">如實平等故，名為平等；</s>
    <s id="9:6">真如平等故，名為平等；</s>
    <s id="9:7">法界平等故，名為平等；</s>
    <s id="9:8">真實際平等故，名為平等；</s>
    <s id="9:9">不生、不滅、不住，皆悉平等故，名為平等；</s>
    <s id="9:10">未生、未有，皆悉平等故，名為平等；</s>
    <s id="9:11">一切法等虛空故，名為平等。</s>
    <s id="9:12">大德舍利弗！若人如是於平等諸法，起分別心，作不平等想；</s>
    <s id="9:13">於無所有法，虛妄增益， 謂：</s>
    <s id="9:14">此是佛，</s>
    <s id="9:15">此是法，</s>
    <s id="9:16">此是僧；</s>
    <s id="9:17">此是我，</s>
    <s id="9:18">此是眾生；</s>
    <s id="9:19">此是補特伽羅，</s>
    <s id="9:20">此是意生，</s>
    <s id="9:21">此是摩納縛迦；</s>
    <s id="9:22">此是作者，</s>
    <s id="9:23">此是受者；</s>
    <s id="9:24">此是斷，</s>
    <s id="9:25">此是常；</s>
    <s id="9:26">此是凡夫，</s>
    <s id="9:27">此是聲聞，</s>
    <s id="9:28">此是緣覺，</s>
    <s id="9:29">此是菩薩；</s>
    <s id="9:30">此是有罪，</s>
    <s id="9:31">此是無罪；</s>
    <s id="9:32">此是有漏，</s>
    <s id="9:33">此是無漏；</s>
    <s id="9:34">此是有為，</s>
    <s id="9:35">此是無為；</s>
    <s id="9:36">此是雜染，</s>
    <s id="9:37">此是清淨；</s>
    <s id="9:38">此是善，</s>
    <s id="9:39">此是不善；</s>
    <s id="9:40">此是世間，</s>
    <s id="9:41">此是出世間；</s>
    <s id="9:42">此是輪迴，</s>
    <s id="9:43">此是涅槃；</s>
    <s id="9:44">此是有實，</s>
    <s id="9:45">此是非實；</s>
    <s id="9:46">此是有，</s>
    <s id="9:47">此是無；</s>
    <s id="9:48">此是得，</s>
    <s id="9:49">此是現觀，</s>
    <s id="9:50">此是所應證；</s>
    <s id="9:51">此是道，</s>
    <s id="9:52">此是道果。是名增益。</s>
  </p>
  <p id="10">
    <s id="10:1">「何以故？</s>
    <s id="10:2">大德舍利弗！平等者，無有分別。</s>
    <s id="10:3">凡如是分別者，即於平等起增益，</s>
    <s id="10:4">非於不平等起增益。</s>
    <s id="10:5">凡於無所見中，見平等者，即見平等；</s>
    <s id="10:6">行增益者，即見不平等。</s>
    <s id="10:7">凡於平等不起增益者， 彼等即見平等；</s>
    <s id="10:8">行增益者，即非見平等故。」</s>
  </p>
  <p id="11">
    <s id="11:1">文殊師利作是教時，二百比丘永盡諸漏，心得解脫。</s>
    <s id="11:2">世尊為調伏彼等比丘、自在轉故，默然而住。</s>
  </p>
  <p id="12">
    <s id="12:1">良久，彌勒菩薩摩訶薩語文殊師利童子言：</s>
    <s id="12:2">「文殊師利！我不從聲聞乘而問如來，</s>
    <s id="12:3">不從緣覺乘、正遍知乘而問如來，</s>
    <s id="12:4">乃至不為『不住』而問如來。</s>
    <s id="12:5">文殊師利！我必如是不違真實，而問於如來。</s>
  </p>
  <p id="13">
    <s id="13:1">「文殊師利！凡違真實者，我必不為。</s>
    <s id="13:2">諸法寂靜故，無一法可得；</s>
    <s id="13:3">法界不動故，</s>
    <s id="13:4">貪瞋癡所不染；</s>
    <s id="13:5">輪迴不可得故，</s>
    <s id="13:6">不出輪迴；</s>
    <s id="13:7">來無所從、</s>
    <s id="13:8">去無所至故，</s>
    <s id="13:9">不取涅槃。</s>
    <s id="13:10">為是等故，問於如來。</s>
    <s id="13:11">文殊師利！我必不說諸字，於言語道無所辨；</s>
    <s id="13:12">慧無所別[7]，</s>
    <s id="13:13">亦無所知。</s>
    <s id="13:14">是中，解脫亦無所有。</s>
    <s id="13:15">我當如是問於如來。</s>
    <s id="13:16">何以故？</s>
    <s id="13:17">諸字性空、</s>
    <s id="13:18">一切無生故。」</s>
  </p>
  <p id="14">
    <s id="14:1">爾時，於眷屬眾會中， 諸菩薩皆作是念：</s>
    <s id="14:2">「噫嘻！此彌勒菩薩摩訶薩，唯說是語，其所宣說，幽微頓超，</s>
    <s id="14:3">冥契法性，深慧具足。」</s>
  </p>
  <p id="15">
    <s id="15:1">爾時，遊戲菩薩摩訶薩白世尊言：</s>
    <s id="15:2">「世尊！彌勒菩薩摩訶薩，如是深忍決定，善於智慧，</s>
    <s id="15:3">善於辯才宣說，是為希有。</s>
    <s id="15:4">世尊！此彌勒菩薩摩訶薩發阿耨多羅三藐三菩提心來為幾時？</s>
    <s id="15:5">世尊！為安隱眾生[8]、安樂眾生，亦為人天利、安隱人天故，惟願如來，善為我說。</s>
    <s id="15:6">若爾者，住菩薩乘諸善男子、善女人，當能聞彼諸處，</s>
    <s id="15:7">亦聞發趣，於阿耨多羅三藐三菩提，數數勤修精進。」</s>
  </p>
  <p id="16">
    <s id="16:1">世尊告遊戲菩薩摩訶薩曰：</s>
    <s id="16:2">「善男子！彌勒菩薩摩訶薩從久遠來，梵行已立。</s>
    <s id="16:3">善男子！彌勒菩薩摩訶薩於過去諸佛所，所作已辦[9]，</s>
    <s id="16:4">發起善根，</s>
    <s id="16:5">具足深忍。</s>
    <s id="16:6">善男子！彌勒菩薩摩訶薩正趣[10]以來，</s>
    <s id="16:7">過八萬四千劫，我始發阿耨多羅三藐三菩提心。」</s>
  </p>
  <p id="17">
    <s id="17:1">世尊說是語時，</s>
    <s id="17:2">遊戲菩薩摩訶薩白世尊言：</s>
    <s id="17:3">「世尊！彌勒菩薩摩訶薩於何如來．應供．正遍知所，發阿耨多羅三藐三菩提心？其號云何？</s>
    <s id="17:4">惟願如來．應供．正遍知，善為我說。」</s>
  </p>
  <p id="18">
    <s id="18:1">世尊告遊戲菩薩摩訶薩曰：</s>
    <s id="18:2">「善男子！以是故，汝今諦聽！善思惟之！當為汝說。」</s>
  </p>
  <p id="19">
    <s id="19:1">白言：「唯。然。世尊！」</s>
    <s id="19:2">遊戲菩薩摩訶薩白已，及諸大眾，皆共一心，聽佛所說。</s>
  </p>
  <p id="20">
    <s id="20:1">世尊即告彼等言：</s>
    <s id="20:2">「遊戲！乃往過去無量不可思議、不可稱量阿僧祇劫，爾時有佛出世，號曰『妙金光[11]如來．應供．正遍知．明行足．善逝．世間解．調御丈夫．無上士．天人師．佛．世尊』。</s>
    <s id="20:3">善男子！妙金光如來一一毛孔中，放多百千俱胝那由他光明，</s>
    <s id="20:4">彼等如來光，色妙如金，一一光明[12]，皆能遍照一一三千大千世界；</s>
    <s id="20:5">一一光明，皆出多百千俱胝那由他蓮花，遍滿東方，南、西、北方，四隅、上下，亦復如是。</s>
    <s id="20:6">一一方所，皆有如來，遍滿多百千俱胝那由他數佛土；</s>
    <s id="20:7">一一如來身，皆能調伏多百千俱胝那由他數眾生，令彼向佛及諸佛法，</s>
    <s id="20:8">得不退轉。</s>
  </p>
  <p id="21">
    <s id="21:1">「善男子！妙金光如來．應供．正遍知，常以金光，照明世間。</s>
    <s id="21:2">彼佛土中，無有日月之名，</s>
    <s id="21:3">亦不聞諸宿、星曜、星辰、火光之名。」</s>
  </p>
  <p id="22">
    <s id="22:1">世尊說是語已，</s>
    <s id="22:2">遊戲菩薩摩訶薩問世尊言：</s>
    <s id="22:3">｢大德世尊！若爾，於彼佛土，云何建立晝夜？」</s>
  </p>
  <p id="23">
    <s id="23:1">佛告遊戲菩薩摩訶薩言：</s>
    <s id="23:2">｢善男子！於彼妙金光如來．應供．正遍知之佛土，大地七寶所成，</s>
    <s id="23:3">平等如掌。</s>
    <s id="23:4">七寶大地，更出七珍寶蓮花，</s>
    <s id="23:5">大如車輪，</s>
    <s id="23:6">妙好適悅，芬馨悅意，殊妙超絕。</s>
    <s id="23:7">一一蓮花，皆出芬芬妙香，遍滿三千大千世界。</s>
    <s id="23:8">凡諸眾生，得聞此香，[13]定趣阿耨多羅三藐三菩提。</s>
    <s id="23:9">彼等蓮花，清旦開敷，日晡[14]萎落，</s>
    <s id="23:10">由是，彼等眾生乃作是念：</s>
    <s id="23:11">『時至日晡。』</s>
    <s id="23:12">善男子！於彼世尊妙金光如來．應供．正遍知之佛土中，如是建立晝夜。</s>
  </p>
  <p id="24">
    <s id="24:1">「善男子！於彼佛土，不聞苦之名，亦無聲聞、緣覺之名，乃至不聞八無暇之名。</s>
    <s id="24:2">彼佛土中，菩薩充滿，皆已離淫欲法，悉無臭穢。</s>
    <s id="24:3">一一會中，皆有十二那由他菩薩。</s>
    <s id="24:4">更有無量菩薩至彼世尊會上。</s>
    <s id="24:5">妙金光如來．應供．正遍知不說他法，</s>
    <s id="24:6">唯說菩薩藏不退轉輪。</s>
  </p>
  <p id="25">
    <s id="25:1">「云何菩薩藏不退轉輪法門？</s>
    <s id="25:2">謂：凡所有法，於真如不退轉；</s>
    <s id="25:3">凡所有法，於法界不退轉；</s>
    <s id="25:4">凡所有法，於實際不退轉；</s>
    <s id="25:5">貪欲於貪欲性[15]不退轉，</s>
    <s id="25:6">瞋恚於瞋恚性不退轉，</s>
    <s id="25:7">愚癡於愚癡性不退轉；</s>
    <s id="25:8">色於色性不退轉，</s>
    <s id="25:9">受、想、行、識，於識等性不退轉；</s>
    <s id="25:10">眼於眼性不退轉，</s>
    <s id="25:11">耳、鼻、舌、身、意，於意等性，皆不退轉。</s>
    <s id="25:12">云自性者，乃為無實；</s>
    <s id="25:13">云無實者，於所從來，悉不退轉，</s>
    <s id="25:14">亦無所入。</s>
  </p>
  <p id="26">
    <s id="26:1">「善男子！如是，妙金光如來．應供．正遍知，於彼佛土，為是等菩薩正說菩薩藏不退轉輪法門。</s>
    <s id="26:2">彼時有一法王．轉輪聖王，如法治化、統領四洲，名曰『金色』。</s>
    <s id="26:3">善男子！金色王於八億四千萬歲，以諸供養具[16]，承事、恭敬[17]、尊重[18]、供養彼世尊妙金光．如來．應供．正遍知，及諸大菩薩僧眾俱。</s>
    <s id="26:4">善男子！如是，四大天王、釋提桓因、娑婆世間主梵天王與眷屬俱，於金色王所思，皆悉知已，</s>
    <s id="26:5">亦欲承事彼佛世尊妙金光如來。</s>
  </p>
  <p id="27">
    <s id="27:1">「善男子！金色王乃建道場[19]，凡八十四由旬。</s>
    <s id="27:2">於彼道場，雜綵懸垂，</s>
    <s id="27:3">繁花遍地，深可沒膝；</s>
    <s id="27:4">赤真珠網，懸於空中；</s>
    <s id="27:5">焚最勝香。</s>
    <s id="27:6">於彼道場，設如來座，值九百九十萬俱胝；敷以細布[20]，凡數百千那由他俱胝，其座四足[21]，眾寶嚴飾。</s>
    <s id="27:7">亦設一一菩薩座，各值百千俱胝。</s>
  </p>
  <p id="28">
    <s id="28:1">爾時，如來住處，相去二千由旬。</s>
    <s id="28:2">善男子！金色王如是善好嚴飾如來所行道路[22]，凡二千由旬，</s>
    <s id="28:3">即：於道路左右，廣建寶臺[23]，雜寶嚴飾；</s>
    <s id="28:4">繁花遍途，高可及膝；</s>
    <s id="28:5">於上空中，種種寶網，以為華蓋。</s>
  </p>
  <p id="29">
    <s id="29:1">「於諸臺上，植珍寶樹，高一箭許；</s>
    <s id="29:2">寶樹之間，寶繩相連。</s>
    <s id="29:3">兩兩寶樹，其間有池，池邊寶臺周匝，金沙鋪地，復有吠琉璃梯；</s>
    <s id="29:4">優鉢羅花[24]、蓮花、拘物頭花[25]、白蓮花，鳧雁[26]和鳴，盈滿其間。</s>
    <s id="29:5">如是，所有寶樹間，有諸寶池，莊嚴悉皆如上所說。</s>
  </p>
  <p id="30">
    <s id="30:1">「所有寶樹前，各遣五百人，手捧花瓣；</s>
    <s id="30:2">各遣五百人，擎寶香爐；</s>
    <s id="30:3">執大鼓、腰鼓、鑼、鐃鈸、絲竹、琵琶、銅鈴等諸樂器者，各五百人；</s>
    <s id="30:4">遣執寶蓋、幢旛者，各五百人；</s>
    <s id="30:5">如是所有寶樹前，各遣數百人。</s>
    <s id="30:6">王囑眾人曰：『世尊妙金光如來行至各處時[27]，汝當以此等[28]花瓣，散花於佛；</s>
    <s id="30:7">以旃檀末，施散於佛；</s>
    <s id="30:8">復擎香爐以薰；</s>
    <s id="30:9">亦當鳴鐃，</s>
    <s id="30:10">擎舉寶蓋、幢幡。』</s>
    <s id="30:11">如是，亦於所有寶樹前，各遣五百人，執寶花器；</s>
    <s id="30:12">餘處同此。</s>
    <s id="30:13">囑曰：『彼如來行至各處時，汝當以此等寶花，散花於佛。』</s>
  </p>
  <p id="31">
    <s id="31:1">「善男子！如是，世尊妙金光如來從精舍出，即往道場；</s>
    <s id="31:2">途中，光明從精舍出，照諸菩薩。</s>
    <s id="31:3">善男子！如是，道路凡二千由旬，菩薩摩訶薩充滿其中，</s>
    <s id="31:4">一一菩薩摩訶薩相去一尋[29]而立。</s>
    <s id="31:5">善男子！如是，如來行至各處時，</s>
    <s id="31:6">承佛威力，一一菩薩頂上，皆有金柄白銀寶蓋，上覆赤真珠網，金鑾鈴網之所環繞，</s>
    <s id="31:7">無人擎持，遊行空中。</s>
    <s id="31:8">一切菩薩，悉皆如此。</s>
    <s id="31:9">是等鑾鈴所飾寶蓋，隨風搖颺，所出妙音，柔軟悅意；</s>
    <s id="31:10">彼等傘蓋隨風搖 颺所出音聲，雖鐃盤中，具十萬支者，亦莫能出。</s>
  </p>
  <p id="32">
    <s id="32:1">「彼等寶蓋、鑾鈴及寶樹葉，並諸寶繩、寶臺、鐃鈸、歌樂等，皆悉承佛威力，出種種法門聲。</s>
    <s id="32:2">彼處眾生，樂[30]布施者，即聞布施聲；</s>
    <s id="32:3">樂持戒者，即聞持戒聲；</s>
    <s id="32:4">凡樂安忍、精進、禪定，乃至般若者，即聞安忍、精進、禪定、般若聲。</s>
    <s id="32:5">如是，亦出空、</s>
    <s id="32:6">無相、</s>
    <s id="32:7">無願、</s>
    <s id="32:8">無生、</s>
    <s id="32:9">無滅聲；</s>
    <s id="32:10">亦出根、力、覺支、道聲；</s>
    <s id="32:11">亦出神通、力、無畏、無礙解、佛不共法等聲。</s>
    <s id="32:12">隨諸眾生心之所樂，即出如是音聲，令彼得聞。</s>
    <s id="32:13">聞彼法音已</s>
    <s id="32:14">，無量無數眾生皆於阿耨多羅三藐三菩提發決定心[31]。</s>
  </p>
  <p id="33">
    <s id="33:1">「善男子！妙金光如來．應供．正遍知從彼道路，行至各處時，</s>
    <s id="33:2">於佛頂上空，有天寶蓋，百千眾寶之所嚴飾，無人執持，遊行空中。</s>
    <s id="33:3">彼等寶蓋、鑾鈴，隨風搖颺，出悅意妙音</s>
    <s id="33:4">而演說法，名曰『如來印』。」</s>
  </p>
  <p id="34">
    <s id="34:1">遊戲菩薩摩訶薩白世尊言：</s>
    <s id="34:2">｢世尊！從彼妙金光如來之寶蓋，出生[32]、說法，名曰如來印，其法云何？</s>
    <s id="34:3">惟願世尊如來善說。」</s>
  </p>
  <p id="35">
    <s id="35:1">世尊告遊戲菩薩摩訶薩言：</s>
    <s id="35:2">｢善男子！以是故，汝今諦聽！善思惟之！</s>
    <s id="35:3">今當為汝說如來印。</s>
  </p>
  <p id="36">
    <s id="36:1">善男子！一切法為空印所印[33]，</s>
    <s id="36:2">為無相印、</s>
    <s id="36:3">無願印、</s>
    <s id="36:4">無生無滅無住印、</s>
    <s id="36:5">無實印、</s>
    <s id="36:6">法界印、</s>
    <s id="36:7">真實印、</s>
    <s id="36:8">實際印、</s>
    <s id="36:9">如實印、</s>
    <s id="36:10">離貪印、</s>
    <s id="36:11">閑靜印、</s>
    <s id="36:12">解脫印、</s>
    <s id="36:13">無性相印、</s>
    <s id="36:14">無作無去[34]印、</s>
    <s id="36:15">無所取亦無所住印所印。</s>
    <s id="36:16">善男子！一切法為虛空印所印。</s>
    <s id="36:17">善男子！譬如虛空，是中穿鑿非易[35]，</s>
    <s id="36:18">印者亦無所有，印文[36]無可施設[37]。</s>
    <s id="36:19">何以故？</s>
    <s id="36:20">以無處所、</s>
    <s id="36:21">無緣、</s>
    <s id="36:22">無因、</s>
    <s id="36:23">無所生、</s>
    <s id="36:24">無所依故。</s>
  </p>
  <p id="37">
    <s id="37:1">「善男子！菩薩摩訶薩真實了知一切諸法猶如虛空，於虛空行相、虛空體性、顯示虛空[38]，皆能真實了知。</s>
    <s id="37:2">於虛空中，一切諸法住於不可施設[39]，唯假名耳[40]。</s>
    <s id="37:3">菩薩摩訶薩真實了知虛空諸法[41]住於不可施設，但有[42]假名，</s>
    <s id="37:4">如是亦能真實了知一切法皆住於不可施設，但有假名。</s>
    <s id="37:5">若知諸法但有假名，彼即不違真實；</s>
    <s id="37:6">不違真實，</s>
    <s id="37:7">即知如來印。</s>
    <s id="37:8">此是如來印，</s>
    <s id="37:9">以是當能不昧[43]真實。」</s>
    <s id="37:10">世尊說此教時，五百菩薩得無生法忍。</s>
  </p>
  <p id="38">
    <s id="38:1">爾時，世尊告遊戲菩薩摩訶薩曰：</s>
    <s id="38:2">｢善男子！如是，妙金光如來．應供．正遍知及菩薩僧眾俱，至彼道場。</s>
    <s id="38:3">時有十萬天人，歡喜而作供養事，</s>
    <s id="38:4">散優鉢羅花、蓮花、拘物頭花、白蓮花等，</s>
    <s id="38:5">亦降天曼陀羅花雨，</s>
    <s id="38:6">百千俱胝伎樂齊鳴。</s>
  </p>
  <p id="39">
    <s id="39:1">「善男子！如是，妙金光如來坐彼道場時，</s>
    <s id="39:2">四大天王、釋提桓因與娑婆世間主梵天王，為供養事、承事、尊重故，悉皆隨侍。</s>
    <s id="39:3">若問：『云何供養而生歡喜？』</s>
    <s id="39:4">謂：如來及菩薩僧眾俱坐時，</s>
    <s id="39:5">一一菩薩後，皆有大白象，眾莊嚴具以為嚴飾。</s>
    <s id="39:6">為護彼[44]大象王，</s>
    <s id="39:7">免其鼻受風吹日灸，</s>
    <s id="39:8">乃有寶蓋，瑩淨明徹，撐持於上，見者生喜。</s>
    <s id="39:9">諸大象王，其鼻皆有青色真珠瓔珞，明徹懸垂；</s>
    <s id="39:10">彼真珠瓔珞復又出水，其水清涼，如青琉璃，具八功德，</s>
    <s id="39:11">象王取其水而用之[45]。</s>
  </p>
  <p id="40">
    <s id="40:1">「諸菩薩眾方就座已，</s>
    <s id="40:2">諸天即以神力，於右手化出寶鉢，</s>
    <s id="40:3">且持彼等菩薩之鉢。</s>
    <s id="40:4">梵天親為妙金光如來執持寶蓋，卻立一面。</s>
    <s id="40:5">彼寶傘蓋，亦有真珠瓔珞懸垂，</s>
    <s id="40:6">彼等真珠瓔珞亦皆流注清涼水，如青琉璃，</s>
    <s id="40:7">具八功德。</s>
    <s id="40:8">如來取水而用，</s>
    <s id="40:9">釋提桓因則持世尊鉢。</s>
  </p>
  <p id="41">
    <s id="41:1">「善男子！如是，如來及菩薩眷屬俱入座時，</s>
    <s id="41:2">彼等菩薩前，各一天女，</s>
    <s id="41:3">於臼中磨種種芬馨天香；</s>
    <s id="41:4">磨彼香時，而起微風，風有順、逆，飄散此香，</s>
    <s id="41:5">撲於菩薩。</s>
    <s id="41:6">彼等正士[46]，無有惡香；</s>
    <s id="41:7">彼等亦不起天女想，乃至不生香相，何況生貪？無有是處[47]。</s>
    <s id="41:8">善男子！如是，金色王既知[48]妙金光如來坐已，</s>
    <s id="41:9">乃共一千童子、</s>
    <s id="41:10">八萬四千女人、</s>
    <s id="41:11">八萬四千國王、</s>
    <s id="41:12">八萬四千長者、</s>
    <s id="41:13">八萬四千商主、</s>
    <s id="41:14">八萬四千大臣、</s>
    <s id="41:15">八萬四千童女，</s>
    <s id="41:16">復與眾人俱，手捧諸多食物[49]，勝妙潔淨，而為奉獻，任其受用，以令滿足。</s>
  </p>
  <p id="42">
    <s id="42:1">希令滿足、隨其所欲而獻飲食，飯食已訖，澡手滌缽[50]。</s>
    <s id="42:2">眾人知已，乃以細布，值九百九十萬俱胝，奉獻如來；</s>
    <s id="42:3">亦以細布，值十萬俱胝，奉獻一一菩薩。</s>
    <s id="42:4">既奉獻已，</s>
    <s id="42:5">彼等眾人與諸尊長[51]，皆悉合掌，</s>
    <s id="42:6">為恭敬聽法故，坐如來前。</s>
    <s id="42:7">善男子！如是，妙金光如來知大眾恭敬就座，</s>
    <s id="42:8">亦知諸菩薩眾希求正法，</s>
    <s id="42:9">乃說法門，名『各各別門』[52]。」</s>
  </p>
  <p id="43">
    <s id="43:1">遊戲菩薩摩訶薩白世尊言：</s>
    <s id="43:2">｢世尊！云何世尊妙金光如來所說『諸菩薩各各別門』[53]？</s>
    <s id="43:3">惟願世尊，善說是法門。</s>
    <s id="43:4">世尊若如是說，則菩薩乘諸善男子、善女人，亦當學此『各各別門』法門。」</s>
  </p>
  <p id="44">
    <s id="44:1">世尊告遊戲菩薩摩訶薩曰：</s>
    <s id="44:2">｢善男子！是故，汝今諦聽！善思惟之！</s>
    <s id="44:3">今當為汝說『各各別門』法門。</s>
  </p>
  <p id="45">
    <s id="45:1">「善男子！『諸菩薩各各別門』者，別無他法，即六波羅蜜多是也。</s>
    <s id="45:2">所謂：布施波羅蜜多、</s>
    <s id="45:3">持戒波羅蜜多、</s>
    <s id="45:4">安忍波羅蜜多、</s>
    <s id="45:5">精進波羅蜜多、</s>
    <s id="45:6">禪定波羅蜜多、</s>
    <s id="45:7">般若波羅蜜多。</s>
    <s id="45:8">善男子！此謂『諸菩薩各各別門』。</s>
    <s id="45:9">何以故？</s>
    <s id="45:10">過去諸如來，皆學此各各別門，乃得於阿耨多羅三藐三菩提得證正覺、轉妙法輪、</s>
    <s id="45:11">成熟眾生、</s>
    <s id="45:12">入般涅槃。</s>
    <s id="45:13">未來諸如來，亦當學此各各別門，</s>
    <s id="45:14">而於阿耨多羅三藐三菩提，得證正覺。</s>
    <s id="45:15">現在諸如來．應供．正遍知，住於無量無數世界，</s>
    <s id="45:16">今現住世，彼諸如來，亦學此各各別門法門，</s>
    <s id="45:17">而於阿耨多羅三藐三菩提，得證正覺，轉妙法輪。</s>
  </p>
  <p id="46">
    <s id="46:1">「善男子！如實正說菩薩各各別門者，即如實正說是等六波羅蜜多。</s>
    <s id="46:2">此中，云何彼各各別門之差別？</s>
    <s id="46:3">云何過失？</s>
    <s id="46:4">云何奮迅[54]？</s>
    <s id="46:5">云何出離？</s>
    <s id="46:6">慳貪是菩薩過失，</s>
    <s id="46:7">耽樂[55]心是菩薩過失，</s>
    <s id="46:8">攝取心是菩薩過失，</s>
    <s id="46:9">守護財物而不給施，是菩薩過失。</s>
    <s id="46:10">若菩薩摧伏慳貪，</s>
    <s id="46:11">而作意布施，是為奮迅。</s>
    <s id="46:12">彼所受用物或甚少、或廣大，</s>
    <s id="46:13">皆能分布施予沙門、婆羅門、乞者等，其心喜悅[56]，</s>
    <s id="46:14">心無所耽樂，</s>
    <s id="46:15">不望果報，</s>
    <s id="46:16">能以悲心，於諸眾生，先發饒益[57]之心，</s>
    <s id="46:17">復舒其手，</s>
    <s id="46:18">而行布施。是菩薩者，</s>
    <s id="46:19">於各各別門，而有所學。</s>
    <s id="46:20">是即菩薩出離。</s>
  </p>
  <p id="47">
    <s id="47:1">「善男子！破戒是菩薩過失，</s>
    <s id="47:2">犯戒、</s>
    <s id="47:3">雜戒、</s>
    <s id="47:4">毀戒、</s>
    <s id="47:5">缺戒、</s>
    <s id="47:6">濁戒是菩薩過失[58]。</s>
    <s id="47:7">云何菩薩破戒、犯戒、雜戒、毀戒、缺戒、濁戒？</s>
    <s id="47:8">若有菩薩，或生聲聞心，或生緣覺心，或心有所得；</s>
    <s id="47:9">或求聲聞乘，或求緣覺乘，或求有所得見；</s>
    <s id="47:10">或於聲聞之說、緣覺之說、有所得之說，好樂攝取，</s>
    <s id="47:11">此謂菩薩破戒、犯戒、雜戒、毀戒、缺戒、濁戒。</s>
    <s id="47:12">於菩薩各各別門，不行、不學，最是破戒。」</s>
  </p>
  <p id="48">
    <s id="48:1">世尊說是語已，</s>
    <s id="48:2">遊戲菩薩摩訶薩白世尊言：</s>
    <s id="48:3">「世尊！菩薩摩訶薩何故於其餘如來學處，有所違犯，非為破戒；</s>
    <s id="48:4">而於生聲聞心、生緣覺心、心有所得時，最為破戒？」</s>
  </p>
  <p id="49">
    <s id="49:1">世尊告遊戲菩薩摩訶薩曰：</s>
    <s id="49:2">「善男子！當知菩薩或於如來其餘學處，有所違犯；</s>
    <s id="49:3">或於我所說墮罪四法，</s>
    <s id="49:4">而有造罪；</s>
    <s id="49:5">或行十不善業道，</s>
    <s id="49:6">或造五無間，</s>
    <s id="49:7">然苟能不捨菩提心，</s>
    <s id="49:8">不離菩提心，</s>
    <s id="49:9">不生有所得心，</s>
    <s id="49:10">不生耽著心，</s>
    <s id="49:11">是菩薩必定持戒，</s>
    <s id="49:12">不犯戒、</s>
    <s id="49:13">不雜戒、</s>
    <s id="49:14">不毀戒、</s>
    <s id="49:15">不缺戒、</s>
    <s id="49:16">不濁戒。</s>
    <s id="49:17">彼於菩薩各各別門，能行能學。</s>
  </p>
  <p id="50">
    <s id="50:1">「何以故？</s>
    <s id="50:2">彼等莫能障礙菩薩之菩提故。</s>
    <s id="50:3">菩薩雖因造罪，當生於三有[59]，</s>
    <s id="50:4">然生於三有 ，</s>
    <s id="50:5">即能如是圓成六波羅蜜多。</s>
    <s id="50:6">是菩薩雖已習佛所制如來學處，</s>
    <s id="50:7">然若同時依止聲聞心、緣覺心、有所得見，則當犯菩薩戒。</s>
    <s id="50:8">善男子！是故，凡有菩薩，不捨菩提心，</s>
    <s id="50:9">不生有所得心，即於菩薩各各別門，能行能學。</s>
  </p>
  <p id="51">
    <s id="51:1">「復次，善男子！害心頑鈍，是過失心，是菩薩過失。</s>
    <s id="51:2">於諸眾生，不平等作意，是菩薩過失。</s>
    <s id="51:3">於諸眾生，及於諸法，起相異想，是菩薩過失。</s>
    <s id="51:4">緣諸眾生，所生慈心，若有偏黨，是菩薩過失。</s>
    <s id="51:5">若於空性，心不能忍，是菩薩過失。</s>
    <s id="51:6">若作是念：『此應施予』，『此不應施』，是菩薩過失。</s>
    <s id="51:7">若作是念：『此應奉獻』，『此不應奉獻』，是菩薩過失。</s>
    <s id="51:8">若作是念：『此應為說法』，『此不應為說』，是菩薩過失。</s>
    <s id="51:9">若作是念：『此應承事』，『此不應承事』，是菩薩過失。</s>
    <s id="51:10">若菩薩起異分別，</s>
    <s id="51:11">而作是念：『此是持戒』，『此是破戒』，如是起異分別，輕毀破戒者，是菩薩過失。</s>
  </p>
  <p id="52">
    <s id="52:1">「何以故？</s>
    <s id="52:2">菩薩於諸眾生，心應平等；於一切法，心應平等。應如日月輪，亦如地水火風空，起平等心；於空能忍故。</s>
  </p>
  <p id="53">
    <s id="53:1">「但有眾生，菩薩皆悉不捨；</s>
    <s id="53:2">為眾生故，心無所住、無決定量，以是而生悲心；</s>
    <s id="53:3">復以慈心，</s>
    <s id="53:4">勝解遍滿，具足安住；</s>
    <s id="53:5">作念『諸法皆空』，能忍受之。 是菩薩於菩薩各各別門，能行能學。</s>
  </p>
  <p id="54">
    <s id="54:1">「復次，若菩薩於輪迴，有決定量，是菩薩過失。</s>
    <s id="54:2">若作是念：『經爾許劫，我當流轉』，</s>
    <s id="54:3">『經爾許劫，我不流轉』，是菩薩過失。</s>
    <s id="54:4">若作是念：『我於爾許眾生，應令得度』，</s>
    <s id="54:5">『我於爾許眾生，不令得度』，是菩薩過失。</s>
    <s id="54:6">若作是念：『此是精進』，『我具精進』，</s>
    <s id="54:7">『當於是阿耨多羅三藐三菩提，得證正覺』，是菩薩過失。</s>
  </p>
  <p id="55">
    <s id="55:1">「云何菩薩奮迅？</s>
    <s id="55:2">善男子！此中菩薩如是著鎧，</s>
    <s id="55:3">而作是念：『輪迴前際不可得，</s>
    <s id="55:4">但有輪迴，我即如是流轉生死；雖以一一眾生故，我當經劫流轉生死，亦當願樂。』</s>
    <s id="55:5">復作是念：『為一切眾生義利故，乃至輪迴後際，我當流轉生死，亦當願樂。』</s>
    <s id="55:6">復次，作如是念：『我當具精進，無有我慢，於菩提無有耽著，以無所緣精進鎧甲，而起願樂』，</s>
    <s id="55:7">如是菩薩著鎧，而於菩薩各各別門，能行能學。</s>
  </p>
  <p id="56">
    <s id="56:1">「善男子！假使菩薩，前去村落、城邑、聚落、國土、王宮，能利眾生、堪利眾生，</s>
    <s id="56:2">然彼安居空閑靜處，受用寂靜，</s>
    <s id="56:3">依止禪味喜樂，</s>
    <s id="56:4">住著是中，是菩薩過失。</s>
  </p>
  <p id="57">
    <s id="57:1">「若有菩薩，能行布施，不生厭心，</s>
    <s id="57:2">心無所得，</s>
    <s id="57:3">增上禪定[60]，</s>
    <s id="57:4">不受禪味，無住禪定，</s>
    <s id="57:5">則是菩薩，於菩薩各各別門，能行能學。</s>
  </p>
  <p id="58">
    <s id="58:1">「善男子！若有菩薩，行般若波羅蜜多時，</s>
    <s id="58:2">知諸法性空，</s>
    <s id="58:3">而作是念：『此中無我、眾生、命者，乃至無人』，</s>
    <s id="58:4">而自調伏[61]，</s>
    <s id="58:5">勤習[62]於止；</s>
    <s id="58:6">於他眾生，所緣顛倒、起愛著者，不為宣說空、無我之理，</s>
    <s id="58:7">不令曉悟[63]。</s>
    <s id="58:8">當知是菩薩非為善巧方便，</s>
    <s id="58:9">然非違犯[64]。</s>
  </p>
  <p id="59">
    <s id="59:1">「若有菩薩，行般若波羅蜜多時，</s>
    <s id="59:2">知一切諸法無體性，</s>
    <s id="59:3">亦知一切諸法體性空，</s>
    <s id="59:4">而作是念：『此中無我、眾生、命者，乃至無人』，</s>
    <s id="59:5">如是於體性空諸法，可以身證[65]，</s>
    <s id="59:6">乃於一切，心無所得；</s>
    <s id="59:7">於諸眾生，心入顛倒、有所得者，</s>
    <s id="59:8">令彼已入顛倒、</s>
    <s id="59:9">有所得心，</s>
    <s id="59:10">得於解脫[66]，</s>
    <s id="59:11">更為彼等說法，開示諸法無體性，</s>
    <s id="59:12">令入一切諸法自性空。</s>
    <s id="59:13">當知是菩薩善巧方便，</s>
    <s id="59:14">於菩薩各各別門，能行能學。</s>
  </p>
  <p id="60">
    <s id="60:1">「善男子！如是，世尊妙金光如來．應供．正遍知飯食已訖，</s>
    <s id="60:2">而於彼道場廣說菩薩各各別門法門。</s>
    <s id="60:3">彼佛世尊說是法門時，</s>
    <s id="60:4">無量眾生於阿耨多羅三藐三菩提，生決定心。</s>
  </p>
  <p id="61">
    <s id="61:1">「善男子！雖我於一劫，乃至過於一劫，宣說開示菩薩各各別門法門，</s>
    <s id="61:2">然諸辯才、法門，終不可盡，</s>
    <s id="61:3">唯說其始。</s>
  </p>
  <p id="62">
    <s id="62:1">「善男子！如是，金色王於八億四千萬歲，以如是莊嚴、承事、恭敬，於彼如來及無量菩薩僧眾俱，敬養、尊重、承事、供養。」</s>
  </p>
  <p id="63">
    <s id="63:1">卷二</s>
  </p>
  <p id="64">
    <s id="64:1">爾時，遊戲菩薩摩訶薩白世尊言：</s>
    <s id="64:2">「大德世尊！彼金色王，豈不為彼如來及諸菩薩造立精舍耶？</s>
    <s id="64:3">彼如來及諸菩薩住於何處？」</s>
  </p>
  <p id="65">
    <s id="65:1">世尊告遊戲菩薩摩訶薩曰：</s>
    <s id="65:2">「善男子！彼如來及諸菩薩，住於各各變化之樓閣中。」</s>
  </p>
  <p id="66">
    <s id="66:1">世尊復告遊戲菩薩摩訶薩曰：</s>
    <s id="66:2">「善男子！如是，後過八億四千萬歲，某日，金色王於彼如來奉獻飯食、供養已訖，知佛將還，乃作是念：</s>
    <s id="66:3">『我此善根，應迴向於釋提桓因耶？</s>
    <s id="66:4">迴向於梵天耶？</s>
    <s id="66:5">或迴向獲得轉輪王位耶？』</s>
    <s id="66:6">爾時，世尊妙金光如來，知彼生是心。</s>
  </p>
  <p id="67">
    <s id="67:1">「如來既知彼王心意，</s>
    <s id="67:2">乃於彼王及眾人前，</s>
    <s id="67:3">於空中變化一身，</s>
    <s id="67:4">形貌與如來身，悉皆相同，諸相圓滿，住於空中，為金色王說是偈言：</s>
  </p>
  <p id="68">
    <s id="68:1">『譬如惡慧人，</s>
    <s id="68:2">其性如小兒，</s>
  </p>
  <p id="69">
    <s id="69:1">承事於國王，</s>
    <s id="69:2">求[67]於少分賞。</s>
  </p>
  <p id="70">
    <s id="70:1">復有人於佛，</s>
    <s id="70:2">供養難思議，</s>
  </p>
  <p id="71">
    <s id="71:1">希求下劣處──梵釋與國政。</s>
  </p>
  <p id="72">
    <s id="72:1">此諸人王者，帝釋梵天等，</s>
  </p>
  <p id="73">
    <s id="73:1">無常不堅固，</s>
    <s id="73:2">終壞非所依。</s>
  </p>
  <p id="74">
    <s id="74:1">為利群生故，</s>
    <s id="74:2">當發菩提心。</s>
  </p>
  <p id="75">
    <s id="75:1">諸佛世間智，</s>
    <s id="75:2">咸讚如是心。</s>
  </p>
  <p id="76">
    <s id="76:1">大王與國人[68]，</s>
    <s id="76:2">已行廣大供，</s>
  </p>
  <p id="77">
    <s id="77:1">菩提心無上，</s>
    <s id="77:2">汝當發大心。</s>
  </p>
  <p id="78">
    <s id="78:1">莫發下等願，</s>
    <s id="78:2">是稚幼行境。</s>
  </p>
  <p id="79">
    <s id="79:1">善慧應善巧，</s>
    <s id="79:2">當趣勝菩提！</s>
  </p>
  <p id="80">
    <s id="80:1">若人以珍寶，遍滿三千界， 欲求涅槃故，供諸如來佛；</s>
  </p>
  <p id="81">
    <s id="81:1">或有人合掌，口中雖未言， 心迴向菩提，福甚過於彼。</s>
  </p>
  <p id="82">
    <s id="82:1">若人於諸劫，俱胝不可說， 承事諸眾生，十六不及一。</s>
  </p>
  <p id="83">
    <s id="83:1">導師諸佛住十方，發心饒益世間眾。 若人合掌而求福， 或昔流轉生死中， 俱胝劫中供養佛；</s>
  </p>
  <p id="84">
    <s id="84:1">若人善巧性賢智，</s>
    <s id="84:2">信解善逝所說法，</s>
  </p>
  <p id="85">
    <s id="85:1">能發堅固菩提心，</s>
    <s id="85:2">於善逝塔供養花，</s>
  </p>
  <p id="86">
    <s id="86:1">是人得福過於彼。</s>
  </p>
  <p id="87">
    <s id="87:1">以菩提心供養花，</s>
    <s id="87:2">其福過前無可喻。</s>
  </p>
  <p id="88">
    <s id="88:1">譬如大海及水滴。</s>
  </p>
  <p id="89">
    <s id="89:1">彼佛國中諸眾生，</s>
    <s id="89:2">相繼各劫皆成佛，</s>
  </p>
  <p id="90">
    <s id="90:1">經劫不作其餘事，</s>
    <s id="90:2">唯說是福亦難盡。</s>
  </p>
  <p id="91">
    <s id="91:1">說彼菩提心果報，如計大地塵沙數， 縱然經於無量劫，猶不能說其少分。</s>
  </p>
  <p id="92">
    <s id="92:1">如是上士大王汝，</s>
    <s id="92:2">聞此菩提心利益，</s>
  </p>
  <p id="93">
    <s id="93:1">宜速捨諸下劣想，</s>
    <s id="93:2">為證菩提發大心！』</s>
  </p>
  <p id="94">
    <s id="94:1">世間導師金燈光，</s>
    <s id="94:2">功德圓具難思議。</s>
  </p>
  <p id="95">
    <s id="95:1">菩提心果乃如斯，</s>
    <s id="95:2">彼說此等功德利：</s>
  </p>
  <p id="96">
    <s id="96:1">『所說菩提心果報，</s>
    <s id="96:2">是福若有色相者，</s>
  </p>
  <p id="97">
    <s id="97:1">遍滿恆河沙國土，</s>
    <s id="97:2">猶不能盡彼一分。』</s>
  </p>
  <p id="98">
    <s id="98:1">既聞所說如是法，</s>
    <s id="98:2">上主國王心歡喜，</s>
  </p>
  <p id="99">
    <s id="99:1">合十指爪向於佛，頂禮而說是偈言：</s>
  </p>
  <p id="100">
    <s id="100:1">『為證菩提我發心，</s>
    <s id="100:2">願成法王佛果位。</s>
  </p>
  <p id="101">
    <s id="101:1">離塵菩提證無為，</s>
    <s id="101:2">解脫眾生如河沙。』</s>
  </p>
  <p id="102">
    <s id="102:1">彼如來身說偈竟，</s>
    <s id="102:2">既知上主王生喜，</s>
  </p>
  <p id="103">
    <s id="103:1">三千大千現震動，</s>
    <s id="103:2">猶如鵝王逝空中。</s>
  </p>
  <p id="104">
    <s id="104:1">金色王心既歡喜，</s>
    <s id="104:2">乃偕后妃童男女，</s>
  </p>
  <p id="105">
    <s id="105:1">諸王商主與長者，</s>
    <s id="105:2">相呼謁禮於佛所。</s>
  </p>
  <p id="106">
    <s id="106:1">六百俱胝眾圍遶，</s>
    <s id="106:2">持捧花鬘與薰香，</s>
  </p>
  <p id="107">
    <s id="107:1">相繼至於佛陀所，</s>
    <s id="107:2">禮足卻坐於一面；</s>
  </p>
  <p id="108">
    <s id="108:1">如是后妃童男女，</s>
    <s id="108:2">大臣商主諸長者，</s>
  </p>
  <p id="109">
    <s id="109:1">及餘諸王與眷屬，</s>
    <s id="109:2">皆悉敬禮而卻坐。</s>
  </p>
  <p id="110">
    <s id="110:1">如是諸天遍空中，</s>
    <s id="110:2">出諸伎樂降花雨，</s>
  </p>
  <p id="111">
    <s id="111:1">國人簇擁金色王，</s>
    <s id="111:2">合掌向佛而啟白：</s>
  </p>
  <p id="112">
    <s id="112:1">『今問調御眾人師，</s>
    <s id="112:2">十力無量天中天：</s>
  </p>
  <p id="113">
    <s id="113:1">若發堅固菩提心，</s>
    <s id="113:2">是人為得幾許福？</s>
  </p>
  <p id="114">
    <s id="114:1">世尊！所行當云何，</s>
    <s id="114:2">多劫至樂不見苦，</s>
  </p>
  <p id="115">
    <s id="115:1">無勞心饜能獲證，</s>
    <s id="115:2">無憂甘露之菩提？</s>
  </p>
  <p id="116">
    <s id="116:1">自他不用施手足，</s>
    <s id="116:2">頭首身肉不須捨，</s>
  </p>
  <p id="117">
    <s id="117:1">仍行增上安樂處，</s>
    <s id="117:2">牟尼為說是方便！</s>
  </p>
  <p id="118">
    <s id="118:1">願得常樂無劬勞，</s>
    <s id="118:2">我身恆不遭苦痛，</s>
  </p>
  <p id="119">
    <s id="119:1">慈忍調伏能持戒，</s>
    <s id="119:2">願我能證勝菩提！</s>
  </p>
  <p id="120">
    <s id="120:1">常習學處無懈怠，</s>
    <s id="120:2">我願不毀諸學處，</s>
  </p>
  <p id="121">
    <s id="121:1">導師！我誓乃堅固，</s>
    <s id="121:2">永不令其成空言！</s>
  </p>
  <p id="122">
    <s id="122:1">自然福果為我說，</s>
    <s id="122:2">如來！請說安樂乘。</s>
  </p>
  <p id="123">
    <s id="123:1">願說學處云何行，</s>
    <s id="123:2">云何聞已依教住？』</s>
  </p>
  <p id="124">
    <s id="124:1">妙金莊嚴光佛言：</s>
    <s id="124:2">『噫！噫！諦聽！大地主！</s>
  </p>
  <p id="125">
    <s id="125:1">當為汝說樂因福，</s>
    <s id="125:2">亦說學處從我聞！</s>
  </p>
  <p id="126">
    <s id="126:1">河沙珍寶滿三千，</s>
    <s id="126:2">獻諸具足十力者；</s>
  </p>
  <p id="127">
    <s id="127:1">若於菩提能發願，</s>
    <s id="127:2">福過於此極增長。</s>
  </p>
  <p id="128">
    <s id="128:1">若人以寶行布施，能滿佛剎如河沙；</s>
  </p>
  <p id="129">
    <s id="129:1">若於菩提能發願，</s>
    <s id="129:2">福過於此極增長。</s>
  </p>
  <p id="130">
    <s id="130:1">若人百千萬億劫，</s>
    <s id="130:2">供養一切諸眾生；</s>
  </p>
  <p id="131">
    <s id="131:1">若於菩提能發願，</s>
    <s id="131:2">福過於此極增長。</s>
  </p>
  <p id="132">
    <s id="132:1">眾生皆成阿羅漢，</s>
    <s id="132:2">彼等智力得自在，</s>
  </p>
  <p id="133">
    <s id="133:1">一一眾生欲得福，</s>
    <s id="133:2">供養那由他數劫；</s>
  </p>
  <p id="134">
    <s id="134:1">若因生悲於菩提，</s>
    <s id="134:2">而能發起廣大心──</s>
  </p>
  <p id="135">
    <s id="135:1">即某眾生向菩提，</s>
    <s id="135:2">而能發起最上心，</s>
  </p>
  <p id="136">
    <s id="136:1">乃至向彼行七步，福德殊勝過於此。</s>
  </p>
  <p id="137">
    <s id="137:1">假使一切眾成佛，</s>
    <s id="137:2">具足無量之辯才，</s>
  </p>
  <p id="138">
    <s id="138:1">往昔經劫轉生死，</s>
    <s id="138:2">僅一眾生行供養；</s>
  </p>
  <p id="139">
    <s id="139:1">設若有人具善巧，</s>
    <s id="139:2">於勝菩提能發心，</s>
  </p>
  <p id="140">
    <s id="140:1">縱或供養僅一花，福德殊勝過於此。</s>
  </p>
  <p id="141">
    <s id="141:1">經多百千萬億劫，說彼福德猶不盡，</s>
  </p>
  <p id="142">
    <s id="142:1">福德果報之言說，</s>
    <s id="142:2">不能窮盡恆無盡。』</s>
  </p>
  <p id="143">
    <s id="143:1">「善男子！如是世尊妙金光如來告金色王言：</s>
    <s id="143:2">『大王！菩薩摩訶薩若具一法，能依安樂乘，速於阿耨多羅三藐三菩提，得證正覺，</s>
    <s id="143:3">不復苦憂。</s>
    <s id="143:4">云何一法？</s>
    <s id="143:5">謂不放逸。大王！不放逸之菩薩，當能速得阿耨多羅三藐三菩提。</s>
  </p>
  <p id="144">
    <s id="144:1">[288b.1]「『云何不放逸？</s>
    <s id="144:2">謂：不捨學處，</s>
    <s id="144:3">誓不退沒；</s>
    <s id="144:4">為眾生故，慈心而住，</s>
    <s id="144:5">不捨眾生；</s>
    <s id="144:6">欲求菩提，其心堅固，</s>
    <s id="144:7">不捨精進；</s>
    <s id="144:8">親近、承事諸善知識，</s>
    <s id="144:9">恭敬於法，</s>
    <s id="144:10">多聞無饜；</s>
    <s id="144:11">能以佛法，給施他人；</s>
    <s id="144:12">無財物者，亦能法施；</s>
    <s id="144:13">不捨頭陀功德、恆守儉約[69]、</s>
    <s id="144:14">少欲知足；</s>
    <s id="144:15">能壞慢心；</s>
    <s id="144:16">於聞法時，審諦而聽；</s>
    <s id="144:17">恭敬無上，</s>
    <s id="144:18">住於安忍，</s>
    <s id="144:19">能斷害心頑鈍；</s>
    <s id="144:20">於甚深空性法，能起信解；</s>
    <s id="144:21">有所得見，皆悉斷除；</s>
    <s id="144:22">甚樂禪定[70]；</s>
    <s id="144:23">成熟眾生，無有疲厭；</s>
    <s id="144:24">不隨於想[71]，斷憒鬧語；</s>
    <s id="144:25">身心住於空閑、靜處；</s>
    <s id="144:26">其心溫潤[72]，</s>
    <s id="144:27">不著戒取[73]、</s>
    <s id="144:28">不自讚毀他，心無憂悔，</s>
    <s id="144:29">而能出離；</s>
    <s id="144:30">常樂出家沙門性[74]，</s>
    <s id="144:31">先言慰問[75]，</s>
    <s id="144:32">面無顰蹙；</s>
    <s id="144:33">能令入一切諸法無生無滅，</s>
    <s id="144:34">亦能解悟一切諸法猶如虛空。</s>
    <s id="144:35">是為菩薩不放逸。</s>
  </p>
  <p id="145">
    <s id="145:1">「『復次，大王！菩薩不放逸者，謂：乃至夢中，於聲聞心、緣覺心、有所得見，皆不作意。</s>
    <s id="145:2">大王！是為菩薩不放逸。</s>
    <s id="145:3">大王！菩薩若具四法，當能速於阿耨多羅三藐三菩提，得證正覺，</s>
    <s id="145:4">不須布施頭、手、足、眼、肢、肉、血、骨、髓、脂、薄皮、厚皮，</s>
    <s id="145:5">亦能同於布施一切資財，</s>
    <s id="145:6">依安樂乘，於阿耨多羅三藐三菩提，得證正覺。</s>
    <s id="145:7">云何四法？</s>
    <s id="145:8">大王！此中，菩薩求諸善法，其心堅定；</s>
    <s id="145:9">凡所發起善根，</s>
    <s id="145:10">悉能篤實受行[76]，心不怯弱，</s>
    <s id="145:11">是於大乘極為堅固。</s>
  </p>
  <p id="146">
    <s id="146:1">「『復次，大王！菩薩戒蘊極為清淨，</s>
    <s id="146:2">聖者、智者之所稱歎，</s>
    <s id="146:3">阿耨多羅三藐三菩提之所攝受[77]。</s>
    <s id="146:4">彼能知『我住於戒』，心得法喜。</s>
  </p>
  <p id="147">
    <s id="147:1">「『復次，大王！菩薩以慈安住，</s>
    <s id="147:2">能修禪定[78]、</s>
    <s id="147:3">不住禪定。</s>
    <s id="147:4">大王！菩薩能住三昧，於無所住，心能作意；</s>
    <s id="147:5">於諸眾生，平等一心；</s>
    <s id="147:6">住安樂中。餘處安樂，無如是相。</s>
  </p>
  <p id="148">
    <s id="148:1">「『復次，大王！菩薩如實於法起念，如實作念：</s>
    <s id="148:2">是等一切行相[79]皆空；</s>
    <s id="148:3">此中，若我、眾生、命者、補特伽羅，若布施者、布施事、受施者、安忍者、安忍境、安忍事，乃至精進者、精進因、禪定者、禪定事、修習者、修習事，皆悉無有。</s>
  </p>
  <p id="149">
    <s id="149:1">「『彼如實作是念，而於一切有為法，知為性空，於無所得見，</s>
    <s id="149:2">畢竟無有耽著，而住於樂。</s>
    <s id="149:3">大王！若菩薩摩訶薩，具足是等四法，能具一切樂，</s>
    <s id="149:4">速於阿耨多羅三藐三菩提，得證正覺。』</s>
  </p>
  <p id="150">
    <s id="150:1">「善男子！如是，金色王以細布布施，值九百九十萬俱胝[80]，供養如來，</s>
    <s id="150:2">於世尊妙金光如來．應供．正遍知，而作是言：</s>
    <s id="150:3">『世尊！為轉一切眾生心，我當發阿耨多羅三藐三菩提心。』</s>
  </p>
  <p id="151">
    <s id="151:1">「復說是等偈言：</s>
  </p>
  <p id="152">
    <s id="152:1">『我今當於勝人[81]前，無有怯弱而啟白。</s>
  </p>
  <p id="153">
    <s id="153:1">導師！我當於眾生，</s>
    <s id="153:2">發起悲心趣菩提。</s>
  </p>
  <p id="154">
    <s id="154:1">我當恆時不諂誑，</s>
    <s id="154:2">具十力者鑑我心！</s>
  </p>
  <p id="155">
    <s id="155:1">如是洪名具功德，</s>
    <s id="155:2">餘諸人天未之有，</s>
  </p>
  <p id="156">
    <s id="156:1">我成苦眾歸救者，</s>
    <s id="156:2">亦成依怙釋苦難。</s>
  </p>
  <p id="157">
    <s id="157:1">牛王[82]！願我住安樂，</s>
    <s id="157:2">亦令含生住樂中，</s>
  </p>
  <p id="158">
    <s id="158:1">導師善逝所說法，</s>
    <s id="158:2">我悉奉行而安住。</s>
  </p>
  <p id="159">
    <s id="159:1">導師！人天所應供，</s>
    <s id="159:2">願我亦成眾所供。</s>
  </p>
  <p id="160">
    <s id="160:1">勤求最上菩提果，</s>
    <s id="160:2">我當經劫行布施──</s>
  </p>
  <p id="161">
    <s id="161:1">飲食衣服與車乘，</s>
    <s id="161:2">金銀眾寶皆給施。</s>
  </p>
  <p id="162">
    <s id="162:1">導師！我當敬學處，</s>
    <s id="162:2">如是我當善護戒！</s>
  </p>
  <p id="163">
    <s id="163:1">不令退失無所住，</s>
    <s id="163:2">導師！我當持淨戒。</s>
  </p>
  <p id="164">
    <s id="164:1">於諸眾生心平等，</s>
    <s id="164:2">普於含生懷慈心；</s>
  </p>
  <p id="165">
    <s id="165:1">若行承事若不行，</s>
    <s id="165:2">高低貴賤無差殊。</s>
  </p>
  <p id="166">
    <s id="166:1">多俱胝劫難思議，</s>
    <s id="166:2">流轉生死我已歷，</s>
  </p>
  <p id="167">
    <s id="167:1">但能依止於勇士，</s>
    <s id="167:2">為一眾生亦願樂。</s>
  </p>
  <p id="168">
    <s id="168:1">人天導師善逝語，</s>
    <s id="168:2">願住所說禪悅中。</s>
  </p>
  <p id="169">
    <s id="169:1">導師！願我受禪悅，</s>
    <s id="169:2">常得依止寂靜處。</s>
  </p>
  <p id="170">
    <s id="170:1">我於空性當決定，</s>
    <s id="170:2">永不依於諸見地。</s>
  </p>
  <p id="171">
    <s id="171:1">畢竟斷除諸劣行，</s>
    <s id="171:2">無垢勝行皆當行。』</s>
  </p>
  <p id="172">
    <s id="172:1">「善男子！如是，金色王發阿耨多羅三藐三菩提心時，</s>
    <s id="172:2">三千大千世界即出六種震動。</s>
  </p>
  <p id="173">
    <s id="173:1">「彼等八萬四千王，亦皆發起阿耨多羅三藐三菩提心。</s>
    <s id="173:2">彼等八萬四千長者、八萬四千商主，童子、童女、后妃及諸眾人，並八萬四千天子，隨學金色王，悉發阿耨多羅三藐三菩提心。</s>
    <s id="173:3">善男子！如是，金色王立太子為王，立已，乃偕諸童子、童女、后妃、商主、長者、大臣，及諸小王、俱胝含生圍遶，悉以信心，</s>
    <s id="173:4">捨俗出家。</s>
    <s id="173:5">彼等既如是出家已，於一萬歲，常修梵行，清淨鮮白。</s>
    <s id="173:6">金色王亦成就神通，多聞究竟，</s>
    <s id="173:7">成就慈心三昧。</s>
  </p>
  <p id="174">
    <s id="174:1">「彼以是善根力故，亦以安住清淨增上意樂之力故，</s>
    <s id="174:2">常為轉輪聖王，</s>
    <s id="174:3">令二萬諸佛歡喜，即：以諸衣服、食物、臥具、坐具、醫藥、資具，尊重、承事諸佛世尊；</s>
    <s id="174:4">亦於諸佛世尊前，發生信心，</s>
    <s id="174:5">捨俗出家。</s>
    <s id="174:6">善男子！彼時金色王，豈異人乎？汝勿懷疑[83]！</s>
    <s id="174:7">善男子！勿造斯觀！</s>
    <s id="174:8">何以故？</s>
    <s id="174:9">是彌勒菩薩摩訶薩，於彼時即為金色王。</s>
  </p>
  <p id="175">
    <s id="175:1">「善男子！彼時作梵天王[84]而於世尊妙金光如來．應供．正遍知前，精進供養事者，豈異人乎？ 汝勿懷疑！</s>
    <s id="175:2">善男子！勿造斯觀！</s>
    <s id="175:3">何以故？</s>
    <s id="175:4">遊戲！汝於彼時，即為梵天。</s>
    <s id="175:5">善男子！彼時釋提桓因，於世尊妙金光，承事、恭敬，有所好樂者，豈異人乎？汝勿懷疑！</s>
    <s id="175:6">善男子！勿造斯觀！</s>
    <s id="175:7">何以故？</s>
    <s id="175:8">我於彼時，即天帝釋提桓因也。</s>
    <s id="175:9">未於菩提發心，以無所住心[85]，承事如來。</s>
  </p>
  <p id="176">
    <s id="176:1">「善男子！彼時一切眾生，與金色王俱發阿耨多羅三藐三菩提心；</s>
    <s id="176:2">是中，下至一眾生，退轉於阿耨多羅三藐三菩提心者，</s>
    <s id="176:3">我未曾見。</s>
    <s id="176:4">彼等皆具廣大智慧、</s>
    <s id="176:5">廣大精進，</s>
    <s id="176:6">修證菩提分法，</s>
    <s id="176:7">圓成六波羅蜜多，於諸佛土，在在處處，各各名號，而成如來，</s>
    <s id="176:8">出於世間，悉皆轉妙法輪，入般涅槃。</s>
  </p>
  <p id="177">
    <s id="177:1">「我今與汝、彌勒菩薩，及來此眷屬會上諸菩薩摩訶薩，皆悉已見彼等如來．應供．正遍知，供養、承事彼等，</s>
    <s id="177:2">亦皆受持彼等如來之妙法。」</s>
  </p>
  <p id="178">
    <s id="178:1">爾時，遊戲菩薩摩訶薩白世尊言：</s>
    <s id="178:2">「世尊！阿耨多羅三藐三菩提經久若此，</s>
    <s id="178:3">於阿耨多羅三藐三菩提發心甚難若此。甚為希有！</s>
    <s id="178:4">何以故？</s>
    <s id="178:5">雖百千俱胝那由他眾生，於彼世尊妙金光如來．應供．正遍知教中[86]，發阿耨多羅三藐三菩提心，</s>
    <s id="178:6">世尊猶未發心故。」</s>
  </p>
  <p id="179">
    <s id="179:1">世尊告遊戲菩薩摩訶薩曰：</s>
    <s id="179:2">「善男子！如是！如汝所說，阿耨多羅三藐三菩提，當經久遠；</s>
    <s id="179:3">阿耨多羅三藐三菩提心，甚難發起。</s>
  </p>
  <p id="180">
    <s id="180:1">「善男子！我念過去[87]，世尊妙金光如來．應供．正遍知出世前後，我於多百千俱胝那由他諸佛前，供養、承事、尊重，</s>
    <s id="180:2">如是猶未能發阿耨多羅三藐三菩提心。</s>
    <s id="180:3">甚者，還作此念：</s>
    <s id="180:4">『是諸佛世尊，端嚴殊妙，見者心歡若此！</s>
    <s id="180:5">適意若此！甚為希有！』</s>
    <s id="180:6">然我於彼等唯作可愛想，唯發歡喜心、恭敬心，</s>
    <s id="180:7">猶未能發阿耨多羅三藐三菩提心。</s>
  </p>
  <p id="181">
    <s id="181:1">「善男子！是故，以此因緣，汝應如是知之：</s>
    <s id="181:2">於無量無數百千俱胝那由他諸佛、無量無數百千俱胝那由他緣覺、無量無數百千俱胝那由他聲聞前，諸菩薩雖行諸供養，</s>
    <s id="181:3">猶不能發阿耨多羅三藐三菩提心。</s>
    <s id="181:4">甚者，唯於未來世，廣集善根，乃能發阿耨多羅三藐三菩提心。」</s>
  </p>
  <p id="182">
    <s id="182:1">爾時，世尊復以偈頌曰：</s>
  </p>
  <p id="183">
    <s id="183:1">「首先於見勝義者、</s>
    <s id="183:2">具大名稱慧究竟，</s>
  </p>
  <p id="184">
    <s id="184:1">難思俱胝那由他　勝人佛陀我敬供。</s>
  </p>
  <p id="185">
    <s id="185:1">我雖先供眾德源，欲成上智達諸法，</s>
  </p>
  <p id="186">
    <s id="186:1">且成佛受世間供；</s>
    <s id="186:2">如是猶不能發心。</s>
  </p>
  <p id="187">
    <s id="187:1">彼等恭敬而供養，俱胝數之辟支佛，</s>
  </p>
  <p id="188">
    <s id="188:1">欲成正覺調御師；</s>
    <s id="188:2">如是猶不能發心。</s>
  </p>
  <p id="189">
    <s id="189:1">雖然真發大恭敬，</s>
    <s id="189:2">供養俱胝具力者，</s>
  </p>
  <p id="190">
    <s id="190:1">其如智海人中勝；</s>
    <s id="190:2">如是猶不能發心。</s>
  </p>
  <p id="191">
    <s id="191:1">親睹諸見勝義者，</s>
    <s id="191:2">歡喜力盛難思議，</s>
  </p>
  <p id="192">
    <s id="192:1">欲成御眾智者佛；</s>
    <s id="192:2">如是猶不能發心。</s>
  </p>
  <p id="193">
    <s id="193:1">廣大積聚眾福德，</s>
    <s id="193:2">修習身心之真諦[88]，</s>
  </p>
  <p id="194">
    <s id="194:1">欲成導師人中勝；彼時乃能發是心。</s>
  </p>
  <p id="195">
    <s id="195:1">彼等盡於俱胝劫，</s>
    <s id="195:2">承事積聚眾福德，</s>
  </p>
  <p id="196">
    <s id="196:1">心向於善復柔和[89]；</s>
    <s id="196:2">彼時乃能發是心。</s>
  </p>
  <p id="197">
    <s id="197:1">我以所造諸善根，</s>
    <s id="197:2">願能成就一切智，</s>
  </p>
  <p id="198">
    <s id="198:1">是願常得不退轉，</s>
    <s id="198:2">彼等願皆如是行。</s>
  </p>
  <p id="199">
    <s id="199:1">我以所造諸善根，</s>
    <s id="199:2">一切含生皆越度；</s>
  </p>
  <p id="200">
    <s id="200:1">往昔所造不善業、</s>
    <s id="200:2">其難忍果我悉斷。</s>
  </p>
  <p id="201">
    <s id="201:1">威力精進堅固心，</s>
    <s id="201:2">復發心向勝菩提，</s>
  </p>
  <p id="202">
    <s id="202:1">願此心終不怯弱，</s>
    <s id="202:2">得難思議大歡喜。</s>
  </p>
  <p id="203">
    <s id="203:1">智者心應無所得，</s>
    <s id="203:2">不緣菩提不緣我，</s>
  </p>
  <p id="204">
    <s id="204:1">若識一切諸法空，</s>
    <s id="204:2">以是不忘菩提心。」</s>
  </p>
  <p id="205">
    <s id="205:1">世尊說是語已，</s>
    <s id="205:2">遊戲菩薩摩訶薩問世尊言：</s>
    <s id="205:3">「世尊！彌勒菩薩摩訶薩，云何名為彌勒？從何得名彌勒菩薩摩訶薩？」</s>
  </p>
  <p id="206">
    <s id="206:1">世尊告遊戲菩薩摩訶薩曰：</s>
    <s id="206:2">「善男子！過去無量久遠、無量阿僧祇劫前，有佛出世，號寶蓋如來．應供．正遍知．明行足．善逝．世間解．無上士調御丈夫．天人師．佛．世尊。</s>
    <s id="206:3">善男子！當其生已，行七步時，淨居諸天人，乃將七寶傘蓋，執於空中。</s>
    <s id="206:4">是寶蓋於三千大千世界，普能明照。</s>
    <s id="206:5">爾時[90]，諸天咸出是語：『噫！此童當成如來，號為寶蓋。』</s>
    <s id="206:6">是故，彼如來乃號為寶蓋。</s>
  </p>
  <p id="207">
    <s id="207:1">「彼時，寶蓋如來．應供．正遍知教中，有一比丘，名曰『堅慧』，從商主種姓而來出家。</s>
    <s id="207:2">善男子！堅慧比丘外出乞食。</s>
    <s id="207:3">爾時，於此閻浮提，屬寶蓋如來教者[91]， 凡八萬四千村落、</s>
    <s id="207:4">八萬四千城邑、</s>
    <s id="207:5">八萬四千聚落、</s>
    <s id="207:6">八萬四千國土、</s>
    <s id="207:7">八萬四千市肆。</s>
    <s id="207:8">堅慧比丘，乃入一一村落、城邑、聚落、國土、市肆乞食。</s>
    <s id="207:9">彼作是念：</s>
    <s id="207:10">『若未能令一百含生住於五戒[92]，則我當不受食。』</s>
    <s id="207:11">善男子！堅慧比丘既如是受行，為乞食故，或入村落，或入城邑、聚落、國土、市肆，往返遊行，</s>
    <s id="207:12">乃至未令一百含生住於五戒，則不受食。</s>
  </p>
  <p id="208">
    <s id="208:1">「善男子！彼時，堅慧比丘曾用一日，乃令一百含生住於五戒。</s>
    <s id="208:2">亦曾用二日，乃令一百含生住於五戒；</s>
    <s id="208:3">彼行斷食，至第三日，乃受飲食。</s>
    <s id="208:4">曾用三日，乃令一百含生住於五戒；</s>
    <s id="208:5">曾用四日，乃令一百含生住於五戒。</s>
    <s id="208:6">善男子！彼時，亦曾用五日、六日，乃至七日，乃令一百含生住於五戒。</s>
    <s id="208:7">彼於眾生起悲心故，雖斷食七日，心無所厭，至第八日，乃受飲食。</s>
  </p>
  <p id="209">
    <s id="209:1">「善男子！以是因緣，堅慧比丘以無厭心，入諸大城、村落、城邑、聚落、國土、市肆，令彼處眾生，住於五戒，經八萬四千年。</s>
    <s id="209:2">善男子！過八萬四千歲，堅慧比丘乃令諸含生，或男子，或女人、童子、童女，凡三百六十萬俱胝那由他數，住於五戒。</s>
  </p>
  <p id="210">
    <s id="210:1">「善男子！如是，堅慧比丘作是念：</s>
    <s id="210:2">『我已令是等眾生住於五戒，我必當能令趣阿耨多羅三藐三菩提。』</s>
    <s id="210:3">即往彼眾前，讚歎於佛、</s>
    <s id="210:4">讚歎於法、</s>
    <s id="210:5">讚歎於僧、</s>
    <s id="210:6">讚歎大乘，</s>
    <s id="210:7">經四萬二千年。</s>
    <s id="210:8">又過八萬四千歲，於是等眾生中，彼所令住五戒者，三億含生於過去佛世所生廣大善根，心生信解，乃令彼等悉趣阿耨多羅三藐三菩提；</s>
    <s id="210:9">其餘眾生信解小法，以是緣故，則令彼等於緣覺菩提及聲聞乘發心。</s>
  </p>
  <p id="211">
    <s id="211:1">「善男子！如是，堅慧比丘作是念：</s>
    <s id="211:2">『我已令是等眾生信解三乘。是以為令是等眾生，常不放逸，我當示教，令入此三昧。』</s>
  </p>
  <p id="212">
    <s id="212:1">「善男子！如是，堅慧比丘為三百六十萬俱胝那由他含生說緣三昧[93]之教，經二萬一千年。</s>
    <s id="212:2">善男子！堅慧比丘於三百六十萬俱胝那由他所有眾生，為令畢竟成就慈心三昧之法，</s>
    <s id="212:3">如是如是示教利喜[94]。</s>
    <s id="212:4">善男子！如是，當堅慧比丘入於村落，</s>
    <s id="212:5">彼時即平等安住慈心三昧。</s>
    <s id="212:6">彼既平等安住慈心三昧，為乞食故，乃入城邑、聚落、國土、市肆；</s>
    <s id="212:7">所至之處，彼處眾生住於慈心者，於堅慧比丘足蹈門閫時，皆平等安住慈心三昧。</s>
  </p>
  <p id="213">
    <s id="213:1">「善男子！且觀增上意樂、發信善根、信解空性之殊勝！</s>
    <s id="213:2">以是故，堅慧比丘足蹈門閫時，彼等一切眾生云何趣入慈心三昧，即如是平等安住慈心三昧。</s>
    <s id="213:3">復次，爾時，天上諸天既見堅慧比丘慈心三昧變化如是，同聲而出此語：『噫嘻！是菩薩摩訶薩，當成彌勒，</s>
    <s id="213:4">以其如是入於村落、城邑、聚落、國土、市肆，而諸眾生皆平等入於慈心三昧故。』 空中諸天既聞天上諸天之聲，亦出言音。</s>
  </p>
  <p id="214">
    <s id="214:1">「既聞是等聲已，</s>
    <s id="214:2">四天王天諸天、忉利天諸天，夜摩天、兜率天、化樂天、他化自在天乃至淨居天諸天，迭相告知，同聲唱言：</s>
    <s id="214:3">『妙哉！是菩薩摩訶薩，當成彌勒，</s>
    <s id="214:4">以其如是入於村落、城邑、聚落、國中、市肆，而諸眾生皆平等入於慈心三昧故。』</s>
  </p>
  <p id="215">
    <s id="215:1">「世尊寶蓋如來．應供．正遍知亦隨喜其名，</s>
    <s id="215:2">而授記言：『是菩薩堅慧比丘死後，當於一切生中，皆名彌勒菩薩摩訶薩，</s>
    <s id="215:3">世所稱說；</s>
    <s id="215:4">得菩提時，亦稱此號。</s>
    <s id="215:5">彼世界中，有無量聲聞僧眾；</s>
    <s id="215:6">當於大寶莊嚴佛土，具一切樂，眾生會中，</s>
    <s id="215:7">號曰彌勒如來．應供．正遍知。』</s>
  </p>
  <p id="216">
    <s id="216:1">「善男子！爾時名為堅慧比丘者，豈異人乎？汝勿懷疑！</s>
    <s id="216:2">此後一切生中，唯是此名，</s>
    <s id="216:3">號為彌勒。</s>
    <s id="216:4">得菩提時，亦當唯是此名──</s>
    <s id="216:5">號曰彌勒如來．應供．正遍知。</s>
    <s id="216:6">善男子！此是因，</s>
    <s id="216:7">此是緣。</s>
    <s id="216:8">以是因緣，彌勒菩薩摩訶薩號為慈氏。」</s>
  </p>
  <p id="217">
    <s id="217:1">爾時，世尊既說彌勒菩薩摩訶薩過去事已，此三千大千世界即出六種震動，</s>
    <s id="217:2">空中諸天歌詠、雨花。</s>
    <s id="217:3">復次，爾時，四大天王、釋提桓因、娑婆世間主梵天王及多百千天子，皆以天曼陀羅花，</s>
    <s id="217:4">散於彌勒菩薩摩訶薩所，</s>
    <s id="217:5">並說是語： 「噫嘻！是彌勒菩薩摩訶薩，利益眾人而住，即：</s>
    <s id="217:6">為安樂眾人，</s>
    <s id="217:7">慈憫世間，</s>
    <s id="217:8">為利益、安樂諸多人天，</s>
    <s id="217:9">令具義利，而著大鎧甲；</s>
    <s id="217:10">如是，彼雖尚未成一切智，</s>
    <s id="217:11">亦已成辦百千俱胝那由他眾生義利故。</s>
    <s id="217:12">若有眾生，僅聞此彌勒菩薩摩訶薩名號，</s>
    <s id="217:13">是等當能獲大善利，所得最上，</s>
    <s id="217:14">何況能以肉眼，現見彌勒而得喜？</s>
    <s id="217:15">大德世尊！我等咸皆頂禮彌勒菩薩摩訶薩。」</s>
  </p>
  <p id="218">
    <s id="218:1">爾時，彼等天子說是語已，</s>
    <s id="218:2">世間諸天、阿修羅等及諸眾人，俱發聲言：</s>
    <s id="218:3">「南無彌勒菩薩摩訶薩，</s>
    <s id="218:4">南無南無彌勒菩薩摩訶薩！」</s>
  </p>
  <p id="219">
    <s id="219:1">說是法門時，</s>
    <s id="219:2">一萬二千含生，遠離塵垢，於諸法中，</s>
    <s id="219:3">得法眼淨；</s>
    <s id="219:4">五千比丘當永盡諸漏，</s>
    <s id="219:5">得心解脫；</s>
    <s id="219:6">世尊亦授記言：</s>
    <s id="219:7">「數千含生，善根已熟。</s>
    <s id="219:8">彼等當於彌勒如來．應供．正遍知眷屬第二會上，</s>
    <s id="219:9">現前成就阿羅漢果。」</s>
  </p>
  <p id="220">
    <s id="220:1">爾時，具壽阿難從座而起，</s>
    <s id="220:2">偏袒右肩，右膝著地，</s>
    <s id="220:3">向世尊所，合掌恭敬，而白佛言：</s>
    <s id="220:4">「世尊！云何名此法門？</s>
    <s id="220:5">云何受持？」</s>
  </p>
  <p id="221">
    <s id="221:1">世尊告具壽阿難曰：</s>
    <s id="221:2">「阿難！是故，是法門名為『彌勒初發心』，</s>
    <s id="221:3">亦名『遊戲菩薩所問』、</s>
    <s id="221:4">『菩薩授記』、</s>
    <s id="221:5">『說如來印』、</s>
    <s id="221:6">『菩薩各各別門』。</s>
    <s id="221:7">阿難！以是名字，汝當受持，</s>
    <s id="221:8">廣為他說。 是故，今囑咐汝。</s>
    <s id="221:9">阿難！若善男子、善女人以七寶滿此三千大千世界，供養諸如來；</s>
    <s id="221:10">若復有人，聞是『彌勒菩薩摩訶薩初發趣』，</s>
    <s id="221:11">於心勤向菩提，</s>
    <s id="221:12">以菩提願，心得信解，受持通利，執持、修習、廣為他說，</s>
    <s id="221:13">是人得福，過於前者。」</s>
  </p>
  <p id="222">
    <s id="222:1">爾時，世尊以偈告曰：</s>
  </p>
  <p id="223">
    <s id="223:1">「得人身甚難，</s>
    <s id="223:2">佛出世亦難，</s>
  </p>
  <p id="224">
    <s id="224:1">信於佛甚難，</s>
    <s id="224:2">菩提心亦難。</s>
  </p>
  <p id="225">
    <s id="225:1">如是四事者，</s>
    <s id="225:2">俱胝劫難得，</s>
  </p>
  <p id="226">
    <s id="226:1">已得切莫捨，</s>
    <s id="226:2">威勢勿徒費。</s>
  </p>
  <p id="227">
    <s id="227:1">今已得人身，</s>
    <s id="227:2">復值佛出世，</s>
  </p>
  <p id="228">
    <s id="228:1">於佛已生信，</s>
    <s id="228:2">亦發菩提心，</s>
  </p>
  <p id="229">
    <s id="229:1">是故當精進，</s>
    <s id="229:2">常時不放逸，</s>
  </p>
  <p id="230">
    <s id="230:1">大仙不放逸，</s>
    <s id="230:2">彼等證菩提。</s>
  </p>
  <p id="231">
    <s id="231:1">佛一切諸法，</s>
    <s id="231:2">根本門、理路，</s>
  </p>
  <p id="232">
    <s id="232:1">精進不放逸，</s>
    <s id="232:2">諸智當學此。」</s>
  </p>
  <p id="233">
    <s id="233:1">世尊說是語已，</s>
    <s id="233:2">遊戲菩薩、彌勒菩薩及諸大眾，世間天、人、阿修羅、乾闥婆等，皆大歡喜，</s>
    <s id="233:3">於世尊所言，稱揚讚歎。</s>
  </p>
  <p id="234">
    <s id="234:1">聖彌勒發趣大乘經</s>
  </p>
  <p id="235">
    <s id="235:1">印度和尚慧鎧、勝友、天主覺、主校譯師佛僧耶謝德等翻譯、校對、抉擇。</s>
  </p>
  <p id="236">
    <s id="236:1">註釋</s>
    <s id="236:2">＊ 彌勒：藏文寫做བྱམས་པ，梵文做Maitreya，通常音譯為彌勒，其他音譯尚有彌帝隸、梅低梨、迷諦隸、梅怛麗、每怛哩、梅怛麗藥、昧怛[口*履]曳等（參見《丁福保佛學大辭典》「彌勒」條），義為慈、慈氏。雖然如玄奘的新譯經典中也有將之稱為慈氏者，但在著名的《彌勒三經》與《彌勒六經》中，即使內文偶有稱此菩薩為「慈氏」的情形，但於經名以及做為菩薩名稱的大多數情況下，皆譯做彌勒，因此，於本經中，也採常見的音譯，譯為彌勒。</s>
  </p>
  <p id="237">
    <s id="237:1">** 發趣：原文寫做འཇུག་པ，梵文做prasthāna，義為出發、開始、前往、趣入、趣向、求入，《大乘起信論義疏》卷二：「發趣者，修行趣入也。」（CBETA, T44, No. 1843）古譯也做「發處」、「發起」。</s>
  </p>
  <p id="238">
    <s id="238:1">[1] 神通已達、眾所知識：原文僅一句，寫做མངོན་པར་ཤེས་པས་མངོན་པར་ཤེས་པ。其中，མངོན་པར་ཤེས་པ་མངོན་པར་ཤེས་པ（由於已得神通、識知曉了，所以已得神通、充分曉了）一詞與མངོན་པར་ཤེས་པ་ཐོབ་པ（已得神通、充分曉了），字面意義看似重複，但收錄於藏文《甘珠爾》的《佛說首楞嚴三昧經》、《大樹緊那羅王所問經》、《持心梵天所問經卷第一》等許多經文中，常用མངོན་པར་ཤེས་པ་མངོན་པར་ཤེས་པ來描述神通境界。若將該句對應至漢文古譯，鳩摩羅什於《佛說首楞嚴三昧經》（CBETA, T15, No. 642）及《大樹緊那羅王所問經》（CBETA, T15, No. 625），皆將此詞譯為「眾所知識」義為「為大眾所知」，竺法護在《持心梵天所問經》則譯為「神通已達」（CBETA, T15, No. 585）。至於天臺智者大師所造《維摩經略疏》中，解釋「眾所知識」時，乃稱：「通教八地，道觀雙流，神通利物，名眾所知識。」（CBETA, T38, No. 1778）可見，這些菩薩、祖師之所以被稱為「眾所知識」的原因，是「神通已達」──也就是說「由於神通已達，所以被大眾識知曉了」。因此，將之譯為神通已達、眾所知識。</s>
  </p>
  <p id="239">
    <s id="239:1">[2] 正遍知：原文寫做ཡང་དག་པར་རྫོགས་པའི་སངས་རྒྱས，梵文做samyaksaṃbuddhaḥ，音譯為三藐三菩提、三耶三佛、三耶三佛檀，意譯則做等正覺、正等覺、正等正覺，為佛陀的名號之一，義為證得三藐三菩提（samyaksaṁbodhi）。其中，「三藐三菩提」是從法和佛陀所證智慧的角度來說的；而「三藐三佛陀」則是從證悟者――佛陀本身而言的。有些學者據此主張，應明確區別「正遍知」與「正遍知者」二者，避免混淆。然而，鳩摩羅什與《阿含》等舊譯，將「正遍知者」稱做「正遍知」之處為數不少，今從之。特此說明。</s>
  </p>
  <p id="240">
    <s id="240:1">[3] 良久：此詞乃銜接上段「世尊默然而住。良久……」（བཅོམ་ལྡན་འདས་ཅང་མི་གསུང་བར་དུས་ཡོལ་བར་མཛད་དོ། །དེ་ནས་་་་་་），表示「世尊未做回應，任憑時間流逝，後來……」。下文同。</s>
  </p>
  <p id="241">
    <s id="241:1">[4] 出過：原文寫做ཡང་དག་པར་འདའ་བར་བྱ་བ，梵文做 samatikramaḥ，義為超越、超出、排除。</s>
  </p>
  <p id="242">
    <s id="242:1">[5] 現證：原文寫做མངོན་སུམ་དུ་བྱ་བ，梵文做sākṣātkriyā，義為直接領納、了悟。</s>
  </p>
  <p id="243">
    <s id="243:1">[6] 虛妄增益：原文寫做སྒྲོ་བཏགས་པ་སྒྲོ་བཏགས་པ，可直譯為「虛妄虛妄」或「虛妄增益」。此處將前一སྒྲོ་བཏགས་པ譯為「增益」，做名詞解，後一སྒྲོ་བཏགས་པ譯為「虛妄」，做後位修飾的形容詞解。同一用法可見於藏文版《法集經》：དེ་ཅིའི་སླད་དུ་ཞེ་ན། བཅོམ་ལྡན་འདས་འདི་ལྟ་སྟེ། དཔེར་ན་སྒྱུ་མ་སྤྲུལ་པའི་བརྗོད་པ་བཞིན་དུ་སྒྲོ་བཏགས་པ་ཡོངས་སུ་འཚལ་བའི་བྱང་ཆུབ་སེམས་དཔའི་སྒྲོ་བཏགས་པ་ཡང་དེ་བཞིན་ནོ། །བཅོམ་ལྡན་འདས་སྒྲོ་བཏགས་པ་སྒྲོ་བཏགས་པ་ཞེས་བགྱི་བ་བཅོམ་ལྡན་འདས་ཇི་ཙམ་གྱིས་ན་སྒྲོ་བཏགས་པ་ཞེས་བགྱི་ཞེ་ན། སྒྲོ་བཏགས་པ་གང་སྟོང་པ་ཉིད་དང་། རྟེན་ཅིང་འབྲེལ་པར་འབྱུང་བ་མི་སྤོང་བ་དང་། མི་སྐྱེ་བ་དང་མི་འགག་པ་དང་འཐུན་པ་རྟོག་པ་དང་རྣམ་པར་རྟོག་པ་དང་། ཡོངས་སུ་རྟོག་པར་འདོར་བ། ངར་འཛིན་པ་དང་། ང་ཡིར་འཛིན་པ་ཡང་དག་པར་གཅོད་པ། ལྟ་བར་གྱུར་པ་ཐམས་ཅད་སེལ་བ་དེ་ནི་སྒྲོ་བཏགས་པ་ཡོངས་སུ་འཚལ་བའི་བྱང་ཆུབ་སེམས་དཔའ་སེམས་དཔའ་ཆེན་པོ་རྣམས་ཀྱི་སྒྲོ་བཏགས་པ་ལགས་སོ། །གང་སྒྲོ་བཏགས་པ་འདི་དེ་ལྟར་ཁོང་དུ་ཆུད་པ་དེ་ནི་ཆོས་ཡང་དག་པར་བརྗོད་པ་ལགས་སོ། །（德格版《甘珠爾》vol. 65, Toh238, 65a.6-65b.1）。其中，སྒྲོ་བཏགས་པ་སྒྲོ་བཏགས་པ的對譯詞為「虛妄」、「無實」，可參見同經漢譯：元魏天竺三藏菩提流支譯，《佛說法集經》卷第五：「猶如幻人有所言說。世尊！夫虛妄者，實無而似有。如是之法，隨順於空、不違因緣，隨順不生不滅。是人不違空法及諸因緣，隨順不生不滅，捨離種種分別，斷我、我見，遠離一切邪見。諸菩薩摩訶薩知諸法虛妄而能隨順世間，說名為有。若能如是說虛妄法，令他人知，是名法集能說者。」（CBETA, T17, No. 761）</s>
  </p>
  <p id="244">
    <s id="244:1">[7] 別：原文寫做བྱེ་བྲག་ཕྱེད་པ，梵文做vibhaktaḥ，義為區辨、辨別、分出差異。也即無法以觀現世量的世間名言加以區分。</s>
  </p>
  <p id="245">
    <s id="245:1">[8] 安隱眾生：原文寫做སྐྱེ་བོ་མང་པོ་ལ་སྨན་པ，義為「療治眾人」。《瑜伽師地論》卷五十七：「無有病惱，故名安隱。」（CBETA, T30, No. 1579）此句亦可譯為「療治眾人」，今依鳩摩羅什譯法而譯。</s>
  </p>
  <p id="246">
    <s id="246:1">[9] 所作已辦：原文寫做བྱ་བ་བྱས་པ，梵文做kṛtakṛtyaḥ。《阿毘達磨大毘婆沙論》卷一百二：「所作已辦者，一切煩惱皆已斷故、一切所作已究竟故、一切道路已遮塞故。復次，諸界趣生、生老病死，皆畢竟盡，故名所作已辦。」（CBETA, T27, no. 1545）《集一切福德三昧經》卷三：</s>
  </p>
  <p id="247">
    <s id="247:1">爾時，那羅延菩薩問文殊師利：「云何菩薩於是深法所作已辦？」文殊師利言：「若有菩薩知一切法無作、無不作，是名菩薩所作已辦。若知一切諸法無行作已，不執、不作、無忘，是名菩薩所作已辦。若是菩薩隨所作無恩，是名知恩。有為、無為不生高下，不得作者亦有所作，謂作布施住於迴向；亦不得施、不得菩提、不得自他，是名菩薩所作已辦。守護淨戒迴向菩提亦不得戒，修行、忍進、禪定、智慧亦不得慧，是名菩薩所作已辦。若不得身、口、意善業，知是菩薩所作已辦；若不得身，不得口、意所集莊嚴，知是菩薩所作已辦。」（CBETA, T12, no. 382）</s>
  </p>
  <p id="248">
    <s id="248:1">[10] 正趣：原文寫做ཡང་དག་པར་ཞུགས，梵文做samprasthita，義為趣向。</s>
  </p>
  <p id="249">
    <s id="249:1">[11] 妙金光：原文寫做གསེར་བཟངས་འོད，納塘版寫做གསེར་བཟང་འོད。考量下文གསེར་གྱི་འོད་ལྟར་བཟང的經義，此處的བཟངས應係བཟང之訛寫，今依納塘版而譯。</s>
  </p>
  <p id="250">
    <s id="250:1">[12] 按原文字面意思為「一一光芒」，今順古譯常見譯法，譯為一一光明。下同。</s>
  </p>
  <p id="251">
    <s id="251:1">[13] 原文直譯應做「凡諸眾生，得聞此香，彼等眾生……」但由於前文已有主詞「諸眾生」，故將「彼等眾生」略去不譯，以免拖沓。特此說明。</s>
  </p>
  <p id="252">
    <s id="252:1">[14] 日晡：原文寫做ཕྱེ་མ་རེད་ཀྱི་དུས，漢文也寫做「餔時」，義指接近黃昏之時，約為申時（下午3-5點）。鳩摩羅什於《佛說華手經》中，將之譯為「於日晡時」（CBETA, T16, no. 657）；菩提流支則於《謗佛經》中，將之譯為「日暮」（CBETA, T17, no. 831），德慧譯黑水城所藏《佛說聖大乘三歸依經》（俄 TK121 號、俄 TK122 號）中，則譯做「後餉」。今從羅什譯本而譯，特此說明。</s>
  </p>
  <p id="253">
    <s id="253:1">[15] 性：原文寫做ངོ་བོ，體性、自性、本性、本質之義。</s>
  </p>
  <p id="254">
    <s id="254:1">[16] 以諸供養具：原文寫做མཆོད་པ་དང་བསྙེན་བཀུར་ཐམས་ཅད་ཀྱིས，義為「以所有的供養與承事」。今參考古譯常例，將供養物與諸般承事，合併為一，譯為「供養具」，以免與下文的「承事」一詞重複，顯得累贅。特此說明。</s>
  </p>
  <p id="255">
    <s id="255:1">[17] 恭敬：原文寫做རི་མོ་བྱེད་པ或རི་མོར་བྱེད་པ，前一種拼法有繪製與侍奉的意思，後者則專指表達恭敬、侍奉、承侍之義。梵文則做mānanā。又，此詞亦有「愛、愛敬」之義。</s>
  </p>
  <p id="256">
    <s id="256:1">[18] 尊重：原文寫做བླ་མར་བྱས་པ，梵文做guru-kṛta或gurukaraṇīyaḥ，與བཙུན་པར་བྱས་པ意思相近，義為「奉為師長而恭敬承事」，也有譯為讚歎者。又，原文語序為尊重、恭敬。今參考鳩摩羅什常見的譯法，將恭敬置於前方，譯為「恭敬、尊重」。特此說明。</s>
  </p>
  <p id="257">
    <s id="257:1">[19] 道場：原文做འཁོར་གྱི་ཁྱམས，梵文做maṇḍalamatā，有譯為庭、房廊、周廊、環廊、軒廊、曼陀羅宮者，為「有廊式」的建築。古譯佛經對此建築的細節著墨不多，多按其通稱，譯為房廊。此處譯為道場，係專指該處的整體建築，非僅房廊而言。如藏文版《授幻師跋陀羅記經》所載འཁོར་གྱི་ཁྱམས與འཁོར་གྱི་ཁྱམས་ཀྱི་བཀོད་པ對應至漢文的《大寶積經．授幻師跋陀羅記會》，相應的譯詞即分別為「道場」與「道場莊嚴」，二詞皆用於指稱被當做供養佛陀的場所。參見：大唐三藏菩提流志奉詔譯《大寶積經．卷第八十五．授幻師跋陀羅記會第二十一》：「時彼幻師即於其夜詣王舍城，於最下劣穢惡之處，化作道場寬廣平正，繒綵幡蓋種種莊嚴，散諸花香覆以寶帳。復現八千諸寶行樹，其寶樹下一一皆有師子之座，無量敷具悉皆嚴好。為欲供養諸比丘故，而復化為百味飲食，并現五百給侍之人，服以白衣飾以嚴具。作是化已，時四天王來至會中，告幻師言：『汝於明日為供如來，化作如是無量嚴具，由是因緣獲大功德。我今為欲助於汝故，供養如來，於此化為第二道場。頗能聽不？』時彼幻師聞是語已，生奇特心，即便聽許。於是四王即便變現無量殊妙莊嚴之具，倍於幻師幻化之事。時天帝釋復與三萬諸天子等來詣道場，語幻師言：『我今亦欲因汝供養莊嚴道場。』幻師驚悚又便聽許。於是天帝為如來故化作堂宇，猶如三十三天殊勝之殿。又復化作波利質多、俱鞞陀羅、天妙樹等，次第行列。」（CBETA, T 11, no. 0310，德格版《甘珠爾》vol. 43, Toh 65, 21a.6-22a.3）</s>
  </p>
  <p id="258">
    <s id="258:1">[20] 細布：原文寫做རས་བཅོས་བུ，梵文做dūṣya。義為質地精良的布。有人認為這是白繒，通常被視為棉質布料，或者泛指衣料、衣服。</s>
  </p>
  <p id="259">
    <s id="259:1">[21] 其座四足：原文寫做ཁྲིའི་རྐང་པ，義為椅腳、床架或寶座的基座。</s>
  </p>
  <p id="260">
    <s id="260:1">[22] 所行道路：原文寫做གཤེགས་ཤུལ，即道路之義。由於此處所稱之道路，專指佛陀從住處與道場之間的道路，因此譯為佛所行道。特此說明。</s>
  </p>
  <p id="261">
    <s id="261:1">[23] 寶臺：此處僅寫做「臺」（སྟེགས་བུ），然而從下文「諸寶臺」（རིན་པོ་ཆེའི་སྟེགས་བུ་དེ་དག）可知，此處所稱「臺」，係指珍寶平臺，因此添譯為寶臺。特此說明。</s>
  </p>
  <p id="262">
    <s id="262:1">[24] 優鉢羅花：梵文寫做utpala，義為青蓮花，也有釋其為紅蓮花、白蓮花者。</s>
  </p>
  <p id="263">
    <s id="263:1">[25] 拘物頭花：梵文寫做kumuda，義為黃赤蓮花，也有釋其為白蓮花、青蓮花者。</s>
  </p>
  <p id="264">
    <s id="264:1">[26] 鳧雁：原文寫做ངུར་པ，泛指鵝、鴨、鴛鴦等水鳥，因此譯為鳧雁。古譯佛經中也常見「鳧雁鴛鴦」等詞。</s>
  </p>
  <p id="265">
    <s id="265:1">[27] 行至各處時：原文寫做ཕན་ཚུན་དུ་གཤེགས་པ་དེའི་ཚེ，意指當佛陀行經前述任何一處之時。</s>
  </p>
  <p id="266">
    <s id="266:1">[28] 此段原文中，於一一器物前，皆有「此等」(འདི་དག)一詞，用以表複數型態。但考量經文前後已經明顯敘述了這些器物是複數型的，且漢文語境中若頻繁寫出「此等」，讀來不免拖沓累贅，因此僅於此處將之譯出，餘處皆略去不譯。特此說明。</s>
  </p>
  <p id="267">
    <s id="267:1">[29] 尋：原文寫做འདོམ，梵文做vyāmaḥ，為古代印度的長度單位，意指伸張兩臂的寬度。</s>
  </p>
  <p id="268">
    <s id="268:1">[30] 樂：原文寫做མོས་པ，做動詞解，好樂、愛樂、欣樂、心樂於某事之義，為ཡིད་འདུན་པ或འདུན་པ的同義詞。該詞彙當做名詞解時，常譯為「勝解」，常見的用法為「起勝解」「發起勝解」或「生起勝解」。然而，勝解是指對某一對象所生的確切信念，必須排除內心對於該對象所產生的不確定性，用法較具特指性。因此，此處宜採前一種較為寬泛的譯法，譯為「樂」或「好樂」。（此外，樂布施、樂持戒等詞彙，也常出現於古譯經文中。）特此說明。另，關於勝解一詞，可參見《佛光大辭典》〈勝解〉條：「梵語 adhimoksa，巴利語 adhimutti。又作信解。心所之名。為俱舍七十五法中十大地法之一，唯識百法中五別境之一。殊勝之了解之義。即於所緣之境起印可之精神作用（即作出確定之判斷）。」又，勝解必須以「決定」為要件，若起猶豫，則無勝解。見：護法等菩薩造，三藏法師玄奘奉詔譯，《成唯識論》卷第五：「云何勝解？於決定境，印持為性，不可引轉為業。謂邪、正等教理證力，於所取境審決印持，由此異緣不能引轉，故猶豫境勝解全無，非審決心亦無勝解，由斯勝解，非遍行攝。」（CBETA, T31, No.1585）</s>
  </p>
  <p id="269">
    <s id="269:1">[31] 於阿耨多羅三藐三發決定心：此處「決定」（ངེས་པར་གྱུར）表示對某事物懷抱明確的態度，可能是希求心，也可能是確知或確信。依所決定之差別，可對應至菩薩的「三種墮於決定」。相關道理可參見《瑜伽師地論卷．本地分中菩薩地第十五．初持瑜伽處．菩薩功德品第十八》：「又諸菩薩略有三種墮於決定。何等為三？一者、安住種性墮於決定，二者、發菩提心墮於決定，三者、不虛修行墮於決定。安住種性墮決定者，謂：諸菩薩住種性位，便名為墮決定菩薩。何以故？由此，菩薩若遇勝緣，必定堪任證於無上正等覺故。發菩提心墮決定者，謂：有一類諸菩薩眾，已於無上正等菩提起決定心，此後乃至證於無上正等菩提，無復退轉。不虛修行墮決定者，謂：諸菩薩已得自在，普於一切利有情行，如其所欲、隨所造修，終無空過。於此三種墮決定中，依於最後墮決定位，諸佛如來授諸菩薩墮決定記。」（CBETA, T30, no. 1579）</s>
  </p>
  <p id="270">
    <s id="270:1">[32] 出生：原文寫做བྱུང་བ，為發生、產生、出現某種現象之義。</s>
  </p>
  <p id="271">
    <s id="271:1">[33] 為……所印：「印」字，義為「印持」（་་་་་་་རྒྱས་འདེབས་པ），封印、印可之義，也即確證、確定、不離某一範疇的意思。同樣的用法可見於其他經中，例如：北涼天竺三藏曇無讖譯，《大方等大集經．卷十五．虛空藏菩薩品第八之二》：「善男子！云何菩薩為如來印所印，如如不分別智方便者？若菩薩於甚深法，得現前知見力，離一切倚著、過諸戲論，得無終無始無生法忍。如來盡知諸菩薩所成就根已，以如來印印之，所謂受決定三菩提記。是如來印無錯無謬，無諸障礙無諍競不可沮壞，無能非者。無能發印者。」（CBETA, T13, no.397）梁扶南國三藏僧伽婆羅譯，《文殊師利所說般若波羅蜜經》：「文殊師利！汝今當知，我已持此般若波羅蜜久住於世。若有人不輕毀此法，不說其過，當知是人已為此深般若波羅蜜印之所印。」（CBETA, T8, no. 233 [No. 220(7), 232]）</s>
  </p>
  <p id="272">
    <s id="272:1">[34] 無去：原文寫做འགྲོ་བ་མེད་པ་，梵文做agatikāḥ。</s>
  </p>
  <p id="273">
    <s id="273:1">[35] 非易：此處雖言非易，實則為完全否定之意。</s>
  </p>
  <p id="274">
    <s id="274:1">[36] 印文：原文寫做ཕྱག་རྒྱའི་འབུར，其確切涵義待考，應係指印章的突出處，或者用印所留下的印記本身，引申解釋為「可見部分」，因而譯為「文」，義為外表、外相、現象。相關內容，可參見：隋天竺三藏闍那崛多譯《佛本行集經．卷十四．常飾納妃品下》：「諸行因癡生，彼不住無明。無明亦非彼，本性來空寂，生滅無體故，如印成印文。」（CBETA, T3, no.190）</s>
  </p>
  <p id="275">
    <s id="275:1">[37] 無可施設：原文寫做གདགས་སུ་མེད，梵文做aprajñapanīyaḥ，義為不可添加、不可無有定法、不可描述。</s>
  </p>
  <p id="276">
    <s id="276:1">[38] 顯示虛空：原文寫做ནམ་མཁའ་སྟོན་པ，字面意義為「表達、傳達虛空這一概念」，其引申義為：「雖然試圖表達虛空，但虛空終究沒有可表達的實體或自性。」與本經相同的用語及道理，出現於《大般若經》。該經第十六會中，佛陀為善勇猛天子所說般若波羅蜜多不可顯示、實無自性的十三種譬喻，其中的第九項便是「太虛空不可顯示」。參閱：རབ་ཀྱི་རྩལ་གྱིས་རྣམ་པར་གནོན་པ་འདི་ལྟ་སྟེ། དཔེར་ན་སྐྱེས་བུ་ ནམ་མཁའ་སྟོན ་པར་ཐ་སྙད་འདོགས་ཀྱང་ནམ་མཁའ་ལ་ནི་བསྟན་པ་ཅི་ཡང་མེད་དོ། །རབ་ཀྱི་རྩལ་གྱིས་རྣམ་པར་གནོན་པ་དེ་བཞིན་དུ་ཤེས་རབ་ཀྱི་ཕ་རོལ་ཏུ་ཕྱིན་པ་ཞེས་ཐ་སྙད་འདོགས་ཀྱང་ཆོས་གང་ཡང་བསྟན་པར་ཡང་ཐ་སྙད་གདགས་པར་བྱ་བ་མེད་དོ། །རབ་ཀྱི་རྩལ་གྱིས་རྣམ་པར་གནོན་པ་འདི་ལྟ་སྟེ། དཔེར་ན་ནམ་མཁའ་ཞེས་ཐ་སྙད་འདོགས་ཀྱང་ཆོས་གང་བསྟན་པར་ཡང་ཡོངས་སུ་འགྲུབ་ཅིང་ཐ་སྙད་གདགས་པ་མེད་དོ། །（德格版vol. 34, Toh 14, 48b.7-49a.2）該段經文漢譯可見於《大般若波羅蜜多經》卷五百九十六：「復次，善勇猛！譬如有人，為欲顯示太虛空故，雖有所說，而太虛空不可顯示。如是，為欲顯示般若波羅蜜多，雖有所說，而此般若波羅蜜多不可顯示。復次，善勇猛！如太虛空，雖以種種言說顯示，而太虛空無真實法可得顯示。如是，雖以種種言說，顯示般若波羅蜜多，而此般若波羅蜜多，無真實法可得顯示。」（CBETA 2022.Q1, T07, no. 220）</s>
  </p>
  <p id="277">
    <s id="277:1">[39] 住於不可施設：原文寫做གདགས་སུ་མེད་པར་གནས，義為「處於不可施設的狀態」。</s>
  </p>
  <p id="278">
    <s id="278:1">[40] 唯假名耳：原文寫做གདགས་པ་ཙམ་དུ་ཟད་དོ，義為「諸法實際上不可施設，只不過是所施設的假名罷了」。「耳」字為句末助詞，表示「不過…罷了」。施設、假名，藏文皆寫做གདགས་པ，梵文做prajñapti，義為安上、安立、加上去、貼標籤、拴繫。也就是說，雖來本無實體可言，但卻對其施設假借之名。因此稱為假名，義為施設立名。參閱：《大乘義章》卷一：「一、諸法無名，假與施名，故曰假名。如貧賤人，假稱富貴，如是等也。」（CBETA, T44, no. 1851）</s>
  </p>
  <p id="279">
    <s id="279:1">[41] 虛空諸法：原文有兩種拼法：ནམ་མཁའི་ཆོས་ཐམས་ཅད（虛空的一切法）、ནམ་མཁའ་ཆོས་ཐམས་ཅད（虛空、一切法）。其義待考。由於此詞較罕見，各版刻本的拼法也不一，因而不敢妄加斷言何種解釋更為正確，唯有保留原狀，譯為「虛空諸法」既不按所有格翻，也不逕行添加頓號。特此說明。</s>
  </p>
  <p id="280">
    <s id="280:1">[42] 但有：僅有、唯有。</s>
  </p>
  <p id="281">
    <s id="281:1">[43] 不昧：原文寫做རྨོངས་པར་མི་འགྱུར，義同མ་རྨོངས་པ，梵文寫做asaṃmūḍhaḥ，表示「通達無礙、不落愚昧」之義。</s>
  </p>
  <p id="282">
    <s id="282:1">[44] 考量前後文義，此處的「彼」（དེ）應做「彼等」（དེ་དག）。但所有版本都做單數，故從之。</s>
  </p>
  <p id="283">
    <s id="283:1">[45] 取其水而用之：原文寫做ཆུ་དེས་ཆུའི་བྱ་བ་བྱེད་པ，意義不明，待考。查其字面意義，為「以其水產生水的作用」。其中，「產生水的作用」（ཆུའི་བྱ་བ་བྱེད་པ）一詞，在經文中出現的頻率不高，其意義必須考量前後文而定。例如藏文版《毗奈耶事》（འདུལ་བའི་གཞི）提到：「ཁྲུས་ཀྱི་བུམ་པ་བཀང་སྟེ་ཆུའི་བྱ་བ་བྱས་ནས་སོང་ངོ」（盛滿沐浴用的瓶子，也就是用水），此處的「產生水的作用」，顯然是「用水」、「注水」的意思。（德格版《甘珠爾》vol. 3, Toh 1, 125a.5），而藏文版《毘盧遮那現證續詞句釋》（རྣམ་པར་སྣང་མཛད་མངོན་པར་རྫོགས་པ་བྱང་ཆུབ་པའི་རྒྱུད་ཀྱི་ཚིག་འགྲེལ་ཞེས་བྱ་བ）則提到：「སྤྲིན་ནི་ཆུ་འདུ་ཞིང་ཆུའི་བྱ་བ་བྱེད་དེ་དེ་བཞིན་དུ་་་་་་） （雲能集水與降水）（德格版《丹珠爾》vol.69, Toh 2663, 285b.4），此處的「產生水的作用」，則是「降水」的意思。由此可知，ཆུའི་བྱ་བ་བྱེད་པ意義較為泛化，需視前後文而確認。而本經中，視主詞不同，先後譯為ཆུའི་བྱ་བ་བྱེད་པ與ཆུའི་བྱ་བ་མཛད，其中後者用了བྱེད的敬語མཛད，表示主詞為佛陀，因此ཆུའི་བྱ་བ་བྱེད་པ應為「對水採取的動作」，故而翻為「用水」。特此說明。</s>
  </p>
  <p id="284">
    <s id="284:1">[46] 正士：藏文寫做སྐྱེས་བུ་དམ་པ，梵文做sat-puruṣa，義為求真實正道的士夫，此處即指菩薩。也可譯為善士、善丈夫、正善丈夫。</s>
  </p>
  <p id="285">
    <s id="285:1">[47] 無有是處：原文寫做གནས་མེད，梵文寫做asthāna，義為不可能、不合宜。</s>
  </p>
  <p id="286">
    <s id="286:1">[48] 知：原文寫做རིག，梵文寫做vittiḥ，義為知曉、曉了。在經文中，知、見（看到）二字，時常互通。</s>
  </p>
  <p id="287">
    <s id="287:1">[49] 食物：嚼食與噉食的合稱，泛指一切食物。嚼食：藏文寫做བཅའ་བ，梵文則做khādya或khādaniya（通常是後者），義為「可嚼的」。有廣狹二義，廣義泛指飲食，有時專指食物，有時也包括飲品；狹義則專稱為「嚼食」，也稱為「不正食」，在律典中音譯為珂但尼、佉陀尼，佉闍尼，義為以齧嚼而食用、較為堅硬的食物。《南海寄歸內法傳》卷一：「半者珂但尼，應譯為五嚼食：一根、二莖、三葉、四花、五果。」（CBETA, T54, no. 2125）噉食也有廣狹二義，廣義泛指一切食物，狹義則專稱為正食或噉食，藏文寫做བཟའ་བ，梵文則做bhojanīya，義為「可食的」，音譯則有蒲闍尼、蒲膳尼、蒲繕尼等，指正食。《南海寄歸內法傳》卷一：「半者，謂五也。半者蒲膳尼，應譯為五噉食，舊云五正者，准義翻也。一飯、二麥豆飯、三麨、四肉、五餅。」（CBETA, T54, no. 2125）《四分律刪繁補闕行事鈔》卷三：「時藥有二，四分中有五種。蒲闍尼（此云正食），謂：麨、飯、乾飯、魚肉也。五種佉闍尼（此云不正），謂：枝、葉、華、果、細末磨食（如隨相中）。」（CBETA, T40, no. 1804）</s>
  </p>
  <p id="288">
    <s id="288:1">[50] 澡手滌缽：原文寫做བསྩང་ལྡེར་གྱུ་སྟེ་ཕྱག་བཅབས་པ，其中，བསྩང་ལྡེར་གྱུ其義不明，只能從བསྩང（བསངས的古字，除穢之義）與གྱུ（清洗），推知應為清潔、洗滌之義；ལྡེར則為陶土、黏土之義，應指陶製器物；而ཕྱག་བཅབས་པ（也有寫做未來式ཕྱག་བཅབ་པ的）直譯為「將手藏起」，其義亦即晦澀。然而，從以上推估，可知這一系列的動作是在用餐過後，與洗滌和雙手有關的。查諸經文，如《雜阿含經》、《金剛經》、《大般若經》等，佛僧於用餐之後，多有「洗拭鉢」、「洗足」、「洗漱」與「拭手」的行為，有些是拭手後洗鉢，有的則反之。因此，推斷此處的意思，即是洗滌器物（乞鉢）與洗拭雙手，故譯之為「澡手滌缽」。特此說明。相關詳情，可參閱：東晉罽賓三藏瞿曇僧伽提婆譯，《中阿含經．卷第四十一．（一六一）梵志品梵摩經第十（第四分別誦）》：「飯食已訖，受洗手水，不高不下，不多不少。受澡鉢水，不高不下，不多不少。彼洗手淨已，其鉢亦淨，洗鉢淨已，其手亦淨，拭手已，便拭鉢，拭鉢已，便拭手，彼洗拭鉢已，安著一面，不近不遠，不數觀鉢，亦不為鉢。」（CBETA, T1, no. 26）《佛說華手經》卷九〈上堅德品第三十三〉：「上堅德王見佛及僧眾坐已定，手自斟酌種種美味，恣其所須，皆令飽滿。知佛及僧飯食已訖，澡手滌鉢，奉佛及僧各以一衣。」（CBETA, T16, no. 657）</s>
  </p>
  <p id="289">
    <s id="289:1">[51] 尊長：原文寫做ཡུལ་མི་གཙོ་བོ，係指於地方上較為顯貴、有影響力的人士，如士紳之輩。</s>
  </p>
  <p id="290">
    <s id="290:1">[52] 各各別門：原文寫做སྒོ་སོ་སོ་བ，字面意義為「各別的、各自的門」。</s>
  </p>
  <p id="291">
    <s id="291:1">[53] 原文應做「云何世尊妙金光如來所說『諸菩薩各各別門』法門」。由於「各各別門」和「法門」相鄰過近，不利閱讀，且下句已有「是法門」一語，因而在此刪去「法門二字」不譯。特此說明。</s>
  </p>
  <p id="292">
    <s id="292:1">[54] 奮迅：原文寫做རྣམ་པར་རྣོན་པ，梵文做vikramaḥ，義為勇毅、有氣概，古譯有奮迅、勇猛等。</s>
  </p>
  <p id="293">
    <s id="293:1">[55] 耽樂：原文寫做ཀུན་ཏུ་འཛིན་པ，梵文做dhāraṇa，義為於一切種中（各種狀況、各個時刻）都起執著，也譯為攝受、持。</s>
  </p>
  <p id="294">
    <s id="294:1">[56] 喜悅：原文寫做，དགའ་བའི་སེམས་དང་། ་་་་་་མགུ་བའི་སེམས། 為歡喜心、喜樂心（調順心、滿足心）之合稱，故譯為喜悅。</s>
  </p>
  <p id="295">
    <s id="295:1">[57] 饒益：原文寫做ཕན་པའི་དངོས་པོ，梵文做hita-vastutā，直譯為「具饒益之實法」或「饒益事」，義為有益之事物、有益之狀態。考量到無論按照字面翻出「事物」（vastutā／དངོས་པོ）與否，對於文義皆無增減，因此略去不譯。特此說明。</s>
  </p>
  <p id="296">
    <s id="296:1">[58] 犯戒、雜戒、毀戒、缺戒、濁戒：這些與淨戒相違的情形，都是受持二十種梵行、隨念戒法以及修學六十五種戒波羅蜜的學人所需避免的。此處譯詞，參考鳩摩羅什所譯《摩訶般若波羅蜜經》卷二十五〈具足品第八十一〉：「是菩薩摩訶薩住尸羅波羅蜜，利益眾生、令行十善、遠離十不善道。是諸眾生持諸戒，不破戒、不缺戒、不濁戒、不雜戒、不取戒，漸以三乘而得盡苦。」（CBETA 2022.Q1, T08, no. 223）同樣的段落，玄奘的譯法則可見於《大般若波羅蜜多經》卷五百三十五：「有破戒者，令修淨戒，能正受行十善業道，住律儀戒，不破不穿，無穢無雜亦無執取。」（CBETA 2022.Q1, T07, no. 220）《中阿含經》卷十九：「諸賢！若有比丘犯戒、破戒、缺戒、穿戒、穢戒、黑戒者，欲依戒立戒，以戒為梯，昇無上慧堂正法閣者，終無是處。」（CBETA 2022.Q1, T01, no. 26）比對上述三部經典，可知漢文古譯當中的破戒、犯戒、缺戒三者意義相近，與「穿」、「破」相對應，而濁戒可對應至「穢」、「黑」，雜戒則可對應至「雜」。</s>
  </p>
  <p id="297">
    <s id="297:1">其個別意義，可參閱《大智度論》卷22：「行者念清淨戒、不缺戒、不破戒、不穿戒、不雜戒、自在戒、不著戒、智者所讚戒，無諸瑕隙，名為清淨戒。云何名不缺戒？五眾戒中除四重戒，犯諸餘重者是名『缺』，犯餘罪是為『破』。復次，身罪名『缺』，口罪名『破』。復次，大罪名『缺』，小罪名『破』。善心迴向涅槃，不令結使、種種惡覺觀得入，是名『不穿』。為涅槃、為世間，向二處，是名為『雜』。」（CBETA, T25, no. 1509）《十住毘婆沙論》卷16〈31 護戒品〉則說：「乃至小戒，深心怖畏故，戒不羸弱。不依餘乘故，不毀戒。離邪行故，戒不缺損。不起惡煩惱故，名不雜戒。畢竟常樂增長善法故，名不濁戒。」（CBETA 2022.Q1, T26, no. 1521）</s>
  </p>
  <p id="298">
    <s id="298:1">[59] 生於三有：原文寫做སྲིད་པར་འགྲོ་བ་སྐྱེད་དུ་ཟིན，義為惡業已經導致他必須在三有輪迴之中投生。</s>
  </p>
  <p id="299">
    <s id="299:1">[60] 禪定：原文寫做ནང་དུ་ཡང་དག་འཇོག，直譯為「向內正住」，義為入定，亦可譯為「正住」。鳩摩羅什於《佛說華手經》中，將之譯為「禪定」，黑水城藏《聖三歸依經》則做「入定」。今從羅什譯本而譯，特此說明。又，此處所言禪定，應係指毘婆舍那的慧觀。</s>
  </p>
  <p id="300">
    <s id="300:1">[61] 自調伏：原文寫做བདག་ཉིད་དུལ་བར་བྱ་བ。玄奘譯為「其性善調」，但與此處前後文義不盡相符，故未採用。</s>
  </p>
  <p id="301">
    <s id="301:1">[62] 勤習：原文寫做རྣལ་འབྱོར་དུ་བརྩོན་པ，梵文做yogam āpattavyam，兼具精勤（བརྩོན་པར་བྱ་བ། རྣལ་འབྱོར་དུ་བྱ）、修習（སྦྱོར་བར་བྱ）二義，故依鳩摩羅什譯語，譯做勤習。</s>
  </p>
  <p id="302">
    <s id="302:1">[63] 曉悟：原文寫做བརྡ་སྤྲོད་པ，梵文做saṃjñapti，義為使之通達、知曉。</s>
  </p>
  <p id="303">
    <s id="303:1">[64] 違犯：原文寫做ཉེས་པ་བྱེད་པ，梵文做vyatikrama，亦為犯錯、造下過失。</s>
  </p>
  <p id="304">
    <s id="304:1">[65] 可以身證：原文寫做ལུས་ཀྱིས་མངོན་སུམ་དུ་བྱས，梵文做kāyena-sākṣāt-kṛtya或 kāya-sāksin，巴利語 kāya-sakkhin，義為親身體證。其他譯法尚有：身證具足、身作證具足。</s>
  </p>
  <p id="305">
    <s id="305:1">[66] 乃令……得於解脫：原文寫做རབ་ཏུ་གྲོལ་བར་བྱས，梵文做pramokṣa，救拔、釋放、解放之義。</s>
  </p>
  <p id="306">
    <s id="306:1">[67] 求：原文寫做གསོལ་བར་བྱེད，梵文做apacāyanāṃ kariṣyati。</s>
  </p>
  <p id="307">
    <s id="307:1">[68] 國人：原文寫做ཡུལ་འཁོར་བཅས，直譯為「與國俱」。此處應係「偕同國中之人」之義，因此按引申義，譯為國人。</s>
  </p>
  <p id="308">
    <s id="308:1">[69] 儉約：原文寫做ཡོ་བྱད་བསྙུངས་པ，梵文做saṃlikhita，減少資用之義。</s>
  </p>
  <p id="309">
    <s id="309:1">[70] 禪定：原文寫做ནང་དུ་ཡང་དག་འཇོག，直譯為「向內正住」，義為入定，亦可譯為「正住」。鳩摩羅什於《佛說華手經》中，將之譯為「禪定」。今從羅什譯本而譯，特此說明。</s>
  </p>
  <p id="310">
    <s id="310:1">[71] 不隨於想：原文寫做འདུ་ཤེས་ཟློག་པ，梵文做saṃjñāvivartaḥ，義為心不轉向惡念。</s>
  </p>
  <p id="311">
    <s id="311:1">[72] 心溫潤：原文寫做སེམས་མཉེན་པ，梵文做ārdra-citta。</s>
  </p>
  <p id="312">
    <s id="312:1">[73] 著戒取：原文寫做ཚུལ་ཁྲིམས་མཆོག་འཛིན，梵文做śīlāmarśaḥ或śīlavrataparamarśaḥ。</s>
  </p>
  <p id="313">
    <s id="313:1">[74] 沙門性：原文寫做དགེ་སྦྱོང་གི་ཚུལ，梵文做śrāmaṇyam，義為出家生活的方式。也稱為「無漏道」（ཟག་མེད་ཀྱི་བར་ཆད་མེད་ལམ）或無垢道（དྲི་མེད་ལམ）。《阿毘達磨俱舍論》卷二十四：「頌曰：淨道沙門性，  有為無為果，此有八十九，  解脫道及滅。論曰：諸無漏道是沙門性，懷此道者，名曰沙門，以能勤勞息煩惱故。如契經說。以能勤勞、息除種種惡不善法，廣說乃至，故名沙門。」（CBETA, T29, no. 1558）</s>
  </p>
  <p id="314">
    <s id="314:1">[75] 先言慰問：原文寫做གསོང་པོར་སྨྲ་བ，梵文做pūrvābhilāpin，義為先發言問訊、先發言慰問，也有「言語真誠」之義。</s>
  </p>
  <p id="315">
    <s id="315:1">[76] 受行：原文寫做ཡི་དམ，梵文做samādānatā，藏譯也做ཡང་དག་པར་ལེན་པ，義為「正確受持」，譯為正受、攝受、受、誓。</s>
  </p>
  <p id="316">
    <s id="316:1">[77] 阿耨多羅三藐三菩提之所攝受：由於具足菩提心，所以終將成佛。因此稱為被無上菩提所攝受。</s>
  </p>
  <p id="317">
    <s id="317:1">[78] 能修禪定：原文寫做བསམ་གཏན་ལ་བསམ་གཏན་པ，意思是心能安住、專注於修習禪定。</s>
  </p>
  <p id="318">
    <s id="318:1">[79] 行相：原文寫做འདུ་བྱེད་ཀྱི་རྣམ་པ，梵文做saṃskāragatiḥ，義為三門造作的狀態、性質。</s>
  </p>
  <p id="319">
    <s id="319:1">[80] 各版本的原文皆寫做九百九十九萬俱胝那由他。然而，前文二度提及細布之價值，一概寫做九百九十九萬俱胝，因此隨順前文，刪去「那由他」一詞不譯。特此說明。</s>
  </p>
  <p id="320">
    <s id="320:1">[81] 勝人：原文寫做མི་མཆོག，梵文做narottamaḥ，義為人中最上，通常專指佛陀，有時也用來稱呼世間尊主（འཇིག་རྟེན་གྱི་བདག་པོ）</s>
  </p>
  <p id="321">
    <s id="321:1">[82] 牛王：原文寫做，梵文做ārṣabha或ṛṣabha，以牛中之尊來譬喻世尊是人中最勝。</s>
  </p>
  <p id="322">
    <s id="322:1">[83] 懷疑：原文寫做སོམ་ཉིའམ། ཡིད་གཉིས་སམ། ཐེ་ཙོམ་ཟ་ན，直譯為「若是疑惑、猶疑、懷疑的話」。由於疑惑（སོམ་ཉི）、猶疑（ཡིད་གཉིས）、懷疑（ཐེ་ཙོམ）等詞實際上是同義詞，皆為梵文vimatiḥ或saṃśayaḥ的對應譯詞，古譯皆做懷疑或疑，彼此無甚區別。因此，此處參考鳩摩羅什的譯法，將三個同義且連用的動詞，合併為「懷疑」一詞，以免重複。至於書面語版本，則保留了藏文本的原始結構，將之分別譯出。特此說明。</s>
  </p>
  <p id="323">
    <s id="323:1">[84] 作梵天王：原文寫做ཚངས་པར་གྱུར་པ，梵文做brahma-bhūta，義為如同梵天、修習梵天，或者身為梵天、成為梵天本人。此處採後一種解釋而譯。</s>
  </p>
  <p id="324">
    <s id="324:1">[85] 無所住心：原文寫做མི་གནས་པའི་སེམས，直譯為「並無安住之心」，亦可衍伸為「不堅固」（མ་བརྟན་པ）。其義不甚明了，待考。</s>
  </p>
  <p id="325">
    <s id="325:1">[86] 教中：原文寫做གསུང་རབ་ལ，直譯為「教言之中」，義為受其教化熏陶。</s>
  </p>
  <p id="326">
    <s id="326:1">[87] 我念過去：原文寫做ངས་མངོན་པར་ཤེས་ཏེ། འདས་པའི་དུས་ན་་་་་་，義為「我以神通而知曉在過去時，曾經……」。由於從文脈即知，佛陀是以宿命通而知過去世的，所以在此順古而譯，僅譯為「我念過去……」。特此說明。</s>
  </p>
  <p id="327">
    <s id="327:1">[88] 身心之真諦：原文寫做ལུས་དང་ཡིད་ཀྱི་བདེན་པ་，應係指二種無我。</s>
  </p>
  <p id="328">
    <s id="328:1">[89] 柔和：原文寫做མཉེན་པ，義為柔軟、和順且富於彈性，此處意味著志於善法。</s>
  </p>
  <p id="329">
    <s id="329:1">[90] 爾時：原文寫做དེར。常做地方副詞理解，直譯為「於彼」。從前後文脈觀之，此處應係時間副詞དུས་དེར之略，因此譯為「爾時」。特此說明。</s>
  </p>
  <p id="330">
    <s id="330:1">[91] 屬如來教：原文寫做བསྟན་པ་ལ་བབ་པ，意謂著該如來的教法得到弘揚的時期或區域。</s>
  </p>
  <p id="331">
    <s id="331:1">[92] 五戒：原文寫做བསླབ་པའི་གཞི་ལྔ，梵文做pañcaśikṣāpada，亦可譯做五學處，指：戒除殺生、偷盜、邪淫、妄語、飲酒等五事。</s>
  </p>
  <p id="332">
    <s id="332:1">[93] 緣三昧：原文寫做ཏིང་ངེ་འཛིན་ལ་དམིགས་པ，義為以三昧為所緣。應係修習三昧之義。</s>
  </p>
  <p id="333">
    <s id="333:1">[94] 如是如是示教利喜：原文寫做དེ་ལྟ་དེ་ལྟ་བུར་གདམས་ངག་བསྟན་ཅིང་། དེ་ལྟ་དེ་ལྟ་བུར་རྗེས་སུ་སྟོན་ཏོ，直譯為「如是如是宣說教誡、如是如是教導」，泛指用各種方式教化。古代漢譯經典，常用示（顯示）、教（引導）、利（鼓勵）、喜（讚歎）來表示教化之次第。今從古譯而譯。特此說明。</s>
  </p>
  <p id="334">
    <s id="334:1">下載 PDF</s>
    <s id="334:2">流通分享</s>
  </p>
</text>
