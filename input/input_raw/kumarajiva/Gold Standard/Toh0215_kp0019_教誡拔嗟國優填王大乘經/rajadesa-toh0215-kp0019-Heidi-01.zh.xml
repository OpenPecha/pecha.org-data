<?xml version='1.0' encoding='utf-8'?>
<text>
  <p id="1">
    <s id="1:1">教誡拔嗟國優填王大乘經</s>
  </p>
  <p id="2">
    <s id="2:1">敬禮一切佛菩薩。</s>
  </p>
  <p id="3">
    <s id="3:1">如是我聞：一時，</s>
    <s id="3:2">世尊在波羅奈大城^1[ 波羅奈大城：原文寫作གྲོང་ཁྱེར་ཆེན་པོ་བཱ་རཱ་ཎ་སཱི，即婆羅痆斯大城，今之瓦拉那西（Varanasi）。參見《大唐西域記（校點本）》卷七：「婆羅痆斯國，週四千餘里。國大都城西臨殑伽河，長十八九裡，廣五六里。」（CBETA, B1, no. 80）]為眾說法。</s>
    <s id="3:3">爾時，［世尊］觀知：調伏拔嗟國優填王^2[拔嗟國優填王：原文寫作བད་ས(་ལ)འི་རྒྱལ་པོ་འཆར་བྱེད，梵文作Udayanavatsarāja，參見《增壹阿含經》卷二十八：「我是拔嗟國王，名曰優填。」（CBETA, T02, no. 125）。其他經典亦有將國名與王名合併而意譯作「出愛王」、「日子王」(參見《瑜伽師地論》、《大唐西域記》、《佛說大乘日子王所問經》等)，但因本經單獨提及拔嗟國，故將國名與王名分開音譯。]，正是其時，即將大眾往拔嗟國。</s>
    <s id="3:4">［彼時，］拔嗟國優填王出動四軍，欲征建志大城^3[建志大城：原文寫作གྲོང་ཁྱེར་ཆེན་པོ་གསེར་ཅན་ཞེས་བྱ་བ，梵文作Kāñcīpura，參見《大唐西域記（校點本）》卷十：「達羅毘荼國，週六千餘里。國大都城號建志補羅，週三十餘里。」（CBETA, B13, no. 80）]，遇佛於途，</s>
    <s id="3:5">乃怒曰：「今遇不祥如斯，理應殺之！」旋取鉞鏃箭，射向世尊。</s>
    <s id="3:6">爾時，其箭迴旋空中，而出是語：</s>
  </p>
  <p id="4">
    <s id="4:1">「瞋恚能生苦，</s>
    <s id="4:2">亦使今世疲， 復能生鬪諍，</s>
    <s id="4:3">令受地獄苦，</s>
  </p>
  <p id="5">
    <s id="5:1">是故當斷除 瞋恚與鬪諍。」</s>
  </p>
  <p id="6">
    <s id="6:1">優填王聞是語已，即於世尊心生信樂，乃禮［世尊］，退坐一面。</s>
  </p>
  <p id="7">
    <s id="7:1">世尊告曰：</s>
    <s id="7:2">「大王！鬪諍能使今世疲勞，後世更生惡趣，何故常興鬪諍？」</s>
  </p>
  <p id="8">
    <s id="8:1">王白言：</s>
    <s id="8:2">「喬答摩！凡我征戰，唯勝不敗。以是之故，好樂軍戰。」</s>
  </p>
  <p id="9">
    <s id="9:1">世尊告曰：</s>
    <s id="9:2">「大王！此敵小弱。</s>
    <s id="9:3">大王！尚有一敵，怨害為大。」</s>
  </p>
  <p id="10">
    <s id="10:1">王問曰：「彼敵云何？」</s>
  </p>
  <p id="11">
    <s id="11:1">世尊告曰：「大敵名為我執煩惱。」</s>
  </p>
  <p id="12">
    <s id="12:1">王白言：「彼敵如何？願為我說。」</s>
  </p>
  <p id="13">
    <s id="13:1">世尊告曰：</s>
  </p>
  <p id="14">
    <s id="14:1">「『我執分別』之大敵，</s>
    <s id="14:2">雖則如幻無實有，</s>
  </p>
  <p id="15">
    <s id="15:1">然從無始住於我。</s>
    <s id="15:2">我之法身如意寶，</s>
  </p>
  <p id="16">
    <s id="16:1">初始即為敵所竊，</s>
    <s id="16:2">藏於諸『相』稠林間，</s>
  </p>
  <p id="17">
    <s id="17:1">我今受縛仍輪轉。</s>
  </p>
  <p id="18">
    <s id="18:1">世間怨敵奪命財，</s>
    <s id="18:2">於彼能忍資福德；</s>
  </p>
  <p id="19">
    <s id="19:1">此敵能斷寂滅樂，乃至解脫之命根。</s>
  </p>
  <p id="20">
    <s id="20:1">親近習染損福德，更溺生死淤泥中。」</s>
  </p>
  <p id="21">
    <s id="21:1">王問曰：</s>
    <s id="21:2">「共彼大敵，云何鬪戰？」</s>
  </p>
  <p id="22">
    <s id="22:1">世尊告曰：</s>
  </p>
  <p id="23">
    <s id="23:1">「於彼『虛妄分別』敵，如是對陣鬪戰之：</s>
  </p>
  <p id="24">
    <s id="24:1">以信築造施戒城，</s>
    <s id="24:2">具善法軍披忍鎧，</s>
  </p>
  <p id="25">
    <s id="25:1">執精進鞭引禪弓，</s>
    <s id="25:2">無我空箭殺我執。」</s>
  </p>
  <p id="26">
    <s id="26:1">王白言：「云何無我？願為我說。」</s>
  </p>
  <p id="27">
    <s id="27:1">世尊告曰：</s>
  </p>
  <p id="28">
    <s id="28:1">「大王！當聽人無我：</s>
    <s id="28:2">云何人即五蘊續？</s>
  </p>
  <p id="29">
    <s id="29:1">煩惱業因之所生，</s>
    <s id="29:2">有漏蘊果即人我。</s>
  </p>
  <p id="30">
    <s id="30:1">眾生皆執身為我，</s>
    <s id="30:2">又復於我生貪著，</s>
  </p>
  <p id="31">
    <s id="31:1">唯恐死病與飢寒，</s>
    <s id="31:2">譽則生喜毀則憂。</s>
  </p>
  <p id="32">
    <s id="32:1">緣彼則入外道見。</s>
    <s id="32:2">所謂我者非為有，</s>
  </p>
  <p id="33">
    <s id="33:1">依蘊假立故不真。</s>
    <s id="33:2">名字非我假安立。</s>
  </p>
  <p id="34">
    <s id="34:1">骨肉大種所集聚，</s>
    <s id="34:2">猶外牆故身非我。</s>
  </p>
  <p id="35">
    <s id="35:1">心無實有亦非我。</s>
  </p>
  <p id="36">
    <s id="36:1">「大王！當聽法無我：</s>
    <s id="36:2">無作者故持相故， 法即色等諸實有。</s>
    <s id="36:3">彼乃有相邪分別，</s>
  </p>
  <p id="37">
    <s id="37:1">與見相違故非有。</s>
    <s id="37:2">內外法中遮實有，</s>
  </p>
  <p id="38">
    <s id="38:1">除此莫能更覓空，</s>
    <s id="38:2">顯相當體即空故；</s>
  </p>
  <p id="39">
    <s id="39:1">非以析為無常故，虛妄假立而名空。</s>
  </p>
  <p id="40">
    <s id="40:1">「顯無自性云何現？</s>
  </p>
  <p id="41">
    <s id="41:1">輪涅雖俱名為有，然實不住『有』、『無』、『中』：</s>
  </p>
  <p id="42">
    <s id="42:1">輪迴自性境與心，</s>
    <s id="42:2">境者無實如是觀──</s>
  </p>
  <p id="43">
    <s id="43:1">自顯析塵至鄰虛，</s>
    <s id="43:2">諸顯現為實有者， 皆悉如夢而唯心；</s>
    <s id="43:3">心亦離諸形色等，</s>
  </p>
  <p id="44">
    <s id="44:1">是故輪迴空無我。</s>
    <s id="44:2">無輪迴故無涅槃，</s>
  </p>
  <p id="45">
    <s id="45:1">『有』不成故『無』亦爾，</s>
    <s id="45:2">無二邊故亦無『中』。</s>
  </p>
  <p id="46">
    <s id="46:1">大王如是修無我，</s>
    <s id="46:2">我執輪迴當根絕。」</s>
  </p>
  <p id="47">
    <s id="47:1">王白言：</s>
    <s id="47:2">「我從昔來，執非敵為敵，故為瞋恚之所逼惱。</s>
    <s id="47:3">今識真敵，為勝彼故，當於無我，心生信解。」</s>
  </p>
  <p id="48">
    <s id="48:1">世尊告曰：</s>
    <s id="48:2">「善哉！大王！</s>
    <s id="48:3">『我執』之敵敗矣！」</s>
  </p>
  <p id="49">
    <s id="49:1">世尊說是語已，</s>
    <s id="49:2">拔嗟國優填王等皆大歡喜，</s>
    <s id="49:3">於世尊所說，稱揚讚歎。</s>
  </p>
  <p id="50">
    <s id="50:1">教誡拔嗟國優填王大乘經</s>
  </p>
  <p id="51">
    <s id="51:1">印度和尚施戒、佛僧耶謝德翻譯、抉擇。</s>
  </p>
</text>
