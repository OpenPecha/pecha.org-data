<?xml version='1.0' encoding='utf-8'?>
<text>
  <p id="1">
    <s id="1:1">聖三身大乘經</s>
  </p>
  <p id="2">
    <s id="2:1">頂禮一切佛、菩薩。</s>
  </p>
  <p id="3">
    <s id="3:1">如是我聞：一時，</s>
  </p>
  <p id="4">
    <s id="4:1">世尊住王舍城耆闍崛山，</s>
  </p>
  <p id="5">
    <s id="5:1">與無量無數菩薩及天、龍等一切眷屬俱。</s>
  </p>
  <p id="6">
    <s id="6:1">〔彼等皆〕於世尊恭敬供養。</s>
  </p>
  <p id="7">
    <s id="7:1">爾時，地藏菩薩於彼會中從座而起，</s>
    <s id="7:2">白世尊言：</s>
  </p>
  <p id="8">
    <s id="8:1">「世尊之身，為有幾何？」</s>
  </p>
  <p id="9">
    <s id="9:1">世尊告曰：</s>
  </p>
  <p id="10">
    <s id="10:1">「地藏！世尊如來有三身，謂：法身、受用身、變化身。</s>
  </p>
  <p id="11">
    <s id="11:1">善男子！如來三身者：</s>
  </p>
  <p id="12">
    <s id="12:1">自性清淨乃法身；</s>
  </p>
  <p id="13">
    <s id="13:1">三昧清淨乃受用身；</s>
  </p>
  <p id="14">
    <s id="14:1">所行清淨乃諸佛變化身。</s>
  </p>
  <p id="15">
    <s id="15:1">善男子！如來法身者，猶如虛空，是無自性義；</s>
  </p>
  <p id="16">
    <s id="16:1">受用身者，如雲，是現起義；</s>
  </p>
  <p id="17">
    <s id="17:1">變化身者，為諸佛事業，如雨，是普潤義。」</s>
  </p>
  <p id="18">
    <s id="18:1">地藏菩薩白世尊言：</s>
  </p>
  <p id="19">
    <s id="19:1">「於世尊三身之說，應云何觀？」</s>
  </p>
  <p id="20">
    <s id="20:1">世尊告地藏菩薩曰：</s>
  </p>
  <p id="21">
    <s id="21:1">「善男子！於如來三身，應作如是觀：</s>
  </p>
  <p id="22">
    <s id="22:1">於如來前為法身，</s>
  </p>
  <p id="23">
    <s id="23:1">於菩薩前為受用身，</s>
  </p>
  <p id="24">
    <s id="24:1">於信解行〔地〕凡夫前為變化身。</s>
  </p>
  <p id="25">
    <s id="25:1">「善男子！法身者，即諸佛自性等同；</s>
  </p>
  <p id="26">
    <s id="26:1">受用身者，即諸佛三昧等同；</s>
  </p>
  <p id="27">
    <s id="27:1">變化身者，即諸佛事業等同。</s>
  </p>
  <p id="28">
    <s id="28:1">「善男子！阿賴耶〔識〕轉依^1[參見《攝大乘論釋》卷十四：「對治起時，離本識不淨品一分，與本識淨品一分相應，名為轉依。」（CBETA, T31, no. 1595）]，得大圓鏡智，即是法身^2[參見《佛地經論》卷七：「論說轉去阿賴耶識得自性身，大圓鏡智轉第八得，故知前二攝自性身。」（CBETA, T26, no. 1530）以及《攝大乘論本》卷三：「謂轉阿賴耶識得法身故。」（CBETA, T31, no. 1594）]。</s>
  </p>
  <p id="29">
    <s id="29:1">末那識轉依，得平等性智^3[參見《佛地經論》卷七：「平等性智如餘論說，能於淨土隨諸菩薩所樂示現種種佛身。妙觀察智亦如論說，於大集會能現一切自在作用說法斷疑。又說轉去諸轉識故得受用身，故知中二攝受用身。」（CBETA, T26, no. 1530）《攝大乘論釋》卷十：「轉諸轉識得受用身。」(CBETA 2021.Q4, T31, no. 1598, p. 448a11-12)以及《大乘莊嚴經論》卷三〈十菩提品〉：「轉第八識得鏡智⋯⋯轉第七識得平等智⋯⋯此前二智即是法身。」（CBETA, T31, no. 1604），但藏譯《大乘莊嚴經論釋》(མདོ་སྡེའི་རྒྱན་གྱི་བཤད་པ།)中無對應「此前二智即是法身」的文句，推測該文句可能是後人的註解被誤抄進漢譯正文，又或「此前二智」是指法界體性智與大圓鏡智，待考。除此之外，絕大多數漢譯、藏譯論典都將平等性智攝入受用身，故此處按該種理解而譯。]；</s>
  </p>
  <p id="30">
    <s id="30:1">意識轉依，得妙觀察智，〔此二智〕即受用身^4[參見《大乘莊嚴經論》卷三〈十菩提品〉：「轉第六識得觀智⋯⋯此觀智即是食身。」（CBETA, T31, no. 1604）]。</s>
  </p>
  <p id="31">
    <s id="31:1">五根識轉依，得成所作智，即變化身^5[參見《佛地經論》卷七：「此經中說，成所作智起諸化業，《莊嚴論》說，成所作智於一切界發起種種無量難思諸變化事，故知後一攝變化身。」（CBETA, T26, no. 1530）以及《大乘莊嚴經論》卷三〈十菩提品〉：「轉前五識得作事智⋯⋯此作事智即是化身。」（CBECBETA, T31, no. 1604）]。」</s>
  </p>
  <p id="32">
    <s id="32:1">爾時，地藏菩薩白世尊言：</s>
  </p>
  <p id="33">
    <s id="33:1">「世尊！我於世尊處，聞微妙法，甚善！</s>
    <s id="33:2">善逝！甚善！」</s>
  </p>
  <p id="34">
    <s id="34:1">世尊告曰：</s>
  </p>
  <p id="35">
    <s id="35:1">「善男子！若人受持汝於世尊處所聞法門，當獲功德無量無數，不可稱計。」</s>
  </p>
  <p id="36">
    <s id="36:1">世尊說是語已，地藏菩薩及世間天、龍、藥叉、乾闥婆等皆大歡喜，</s>
  </p>
  <p id="37">
    <s id="37:1">於世尊所說，稱揚讚歎。</s>
  </p>
  <p id="38">
    <s id="38:1">聖三身大乘經</s>
  </p>
</text>
