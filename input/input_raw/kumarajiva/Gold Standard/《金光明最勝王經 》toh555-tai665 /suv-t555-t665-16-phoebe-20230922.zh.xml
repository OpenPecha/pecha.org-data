<?xml version='1.0' encoding='utf-8'?>
<text>
  <p id="1">
    <s id="1:1">{}</s>
  </p>
  <p id="2">
    <s id="2:1">{}</s>
  </p>
  <p id="3">
    <s id="3:1">爾時，大吉祥天女即從座起，</s>
    <s id="3:2">前禮佛足，合掌恭敬，</s>
    <s id="3:3">白佛言：</s>
    <s id="3:4">「世尊！我若見有苾芻、苾芻尼、鄔波索迦、鄔波斯迦，受持讀誦，為人解說是《金光明最勝王經》者，</s>
    <s id="3:5">我當專心恭敬供養</s>
    <s id="3:6">此等法師，</s>
    <s id="3:7">所謂飲食、衣服、臥具、醫藥，及餘一切所須資具，皆令圓滿</s>
    <s id="3:8">無有乏少。</s>
  </p>
  <p id="4">
    <s id="4:1">若晝若夜於此經王所有句義，觀察</s>
    <s id="4:2">思量，安樂而住，</s>
    <s id="4:3">令此經典於贍部洲廣行流布，為彼有情已於無量百千佛所種善根者，</s>
    <s id="4:4">常使得聞，</s>
    <s id="4:5">不速隱沒。</s>
  </p>
  <p id="5">
    <s id="5:1">復於無量百千億劫，當受人天種種勝樂，</s>
    <s id="5:2">常得豐稔，永除飢饉，</s>
    <s id="5:3">一切有情恒受安樂，</s>
    <s id="5:4">亦得值遇諸佛世尊，</s>
    <s id="5:5">於未來世速證無上大菩提果，</s>
    <s id="5:6">永絕三塗輪迴苦難。</s>
  </p>
  <p id="6">
    <s id="6:1">世尊！我念</s>
    <s id="6:2">過去有琉璃金山寶花光照吉祥功德海如來、應、正等覺，</s>
    <s id="6:3">十號具足，</s>
    <s id="6:4">我於彼所種諸善根，</s>
    <s id="6:5">由彼如來慈悲愍念威神力故，</s>
    <s id="6:6">令我今日隨所念處、隨所視方、隨所至國，能令無量百千萬億眾生受諸快樂，乃至所須衣服飲食資生之具，金銀、琉璃、車𤦲、瑪瑙、珊瑚、虎珀、真珠等寶悉令充足；</s>
    <s id="6:7">若復有人至心讀誦是《金光明最勝王經》，</s>
    <s id="6:8">亦當日日燒眾名香及諸妙花，為我供養彼琉璃金山寶花光照吉祥功德海如來、應、正等覺，</s>
    <s id="6:9">復當每日於三時中稱念我名，</s>
    <s id="6:10">別以香花及諸美食供養於我，亦常聽受此妙經王，</s>
    <s id="6:11">得如是福。 」</s>
    <s id="6:12">而說頌曰：_</s>
    <s id="6:13">「由能如是持經故，</s>
    <s id="6:14">自身眷屬離諸衰；</s>
    <s id="6:15">_所須衣食無乏時，</s>
    <s id="6:16">威光壽命難窮盡。</s>
  </p>
  <p id="7">
    <s id="7:1">_能令地味常增長，</s>
    <s id="7:2">諸天降雨隨時節；</s>
    <s id="7:3">_令諸天眾咸歡悅，</s>
    <s id="7:4">及以園林穀果神。</s>
  </p>
  <p id="8">
    <s id="8:1">_叢林果樹並滋榮，</s>
    <s id="8:2">所有苗稼咸成就；</s>
    <s id="8:3">_欲求珍財皆滿願，</s>
    <s id="8:4">隨所念者遂其心。 」</s>
    <s id="8:5">_佛告大吉祥天女：</s>
    <s id="8:6">「{}汝能如是憶念昔因，</s>
    <s id="8:7">報恩供養，</s>
    <s id="8:8">利益安樂無邊眾生，流布是經，</s>
    <s id="8:9">功德無盡。{善哉！善哉！}</s>
    <s id="8:10">{金光明最勝王經}{大吉祥天女品第十六}</s>
  </p>
</text>
