<?xml version='1.0' encoding='utf-8'?>
<text>
  <p id="1">
    <s id="1:1">金光明最勝王經</s>
  </p>
  <p id="2">
    <s id="2:1">重顯空性品第九</s>
  </p>
  <p id="3">
    <s id="3:1">爾時，世尊說此呪已，</s>
    <s id="3:2">為欲利益菩薩摩訶薩人天大眾，</s>
    <s id="3:3">令得悟解甚深真實第一義故，</s>
    <s id="3:4">重明空性而說頌曰：</s>
    <s id="3:5">_「我已於餘甚深經，廣說真空微妙法；</s>
    <s id="3:6">_今復於此經王內，略說空法不思議。</s>
  </p>
  <p id="4">
    <s id="4:1">_於諸廣大甚深法，</s>
    <s id="4:2">有情無智不能解；</s>
    <s id="4:3">_故我於斯重敷演，</s>
    <s id="4:4">令於空法得開悟。</s>
  </p>
  <p id="5">
    <s id="5:1">_大悲哀愍有情故，</s>
    <s id="5:2">以善方便勝因緣；</s>
    <s id="5:3">_我今於此大眾中，</s>
    <s id="5:4">演說令彼明空義。</s>
  </p>
  <p id="6">
    <s id="6:1">_當知此身如空聚，</s>
    <s id="6:2">六賊依止不相知；</s>
    <s id="6:3">_六塵諸賊別依根，</s>
    <s id="6:4">各不相知亦如是。</s>
  </p>
  <p id="7">
    <s id="7:1">_眼根常觀於色處，</s>
    <s id="7:2">耳根聽聲不斷絕，</s>
    <s id="7:3">_鼻根恒嗅於香境，</s>
    <s id="7:4">舌根鎮甞於美味，</s>
    <s id="7:5">_身根受於輕軟觸，</s>
    <s id="7:6">意根了法不知厭，</s>
    <s id="7:7">_此等六根隨事起，</s>
    <s id="7:8">各於自境生分別。</s>
  </p>
  <p id="8">
    <s id="8:1">_識如幻化非真實，</s>
    <s id="8:2">依止根處妄貪求；</s>
    <s id="8:3">_如人奔走空聚中，</s>
    <s id="8:4">六識依根亦如是。</s>
  </p>
  <p id="9">
    <s id="9:1">_心遍馳求隨處轉，</s>
    <s id="9:2">託根緣境了諸事；</s>
    <s id="9:3">_常愛色聲香味觸，</s>
    <s id="9:4">於法尋思無暫停。</s>
  </p>
  <p id="10">
    <s id="10:1">_隨緣遍行於六根，</s>
    <s id="10:2">如鳥飛空無障礙；</s>
    <s id="10:3">_藉此諸根作依處，</s>
    <s id="10:4">方能了別於外境。</s>
  </p>
  <p id="11">
    <s id="11:1">_此身無知無作者，</s>
    <s id="11:2">體不堅固託緣成；</s>
    <s id="11:3">_皆從虛妄分別生，</s>
    <s id="11:4">譬如機關由業轉。</s>
  </p>
  <p id="12">
    <s id="12:1">_地水火風共成身，</s>
    <s id="12:2">隨彼因緣招異果；</s>
    <s id="12:3">_同在一處相違害，</s>
    <s id="12:4">如四毒蛇居一篋。</s>
  </p>
  <p id="13">
    <s id="13:1">_此四大蛇性各異，</s>
    <s id="13:2">雖居一處有昇沈；</s>
    <s id="13:3">_或上或下遍於身，</s>
    <s id="13:4">斯等終歸於滅法。</s>
  </p>
  <p id="14">
    <s id="14:1">_於此四種毒蛇中，</s>
    <s id="14:2">地水二蛇多沈下；</s>
    <s id="14:3">_風火二蛇性輕舉，</s>
    <s id="14:4">由此乖違眾病生。</s>
  </p>
  <p id="15">
    <s id="15:1">_心識依止於此身，</s>
    <s id="15:2">造作種種善惡業；</s>
    <s id="15:3">_當往人天三惡趣，</s>
    <s id="15:4">隨其業力受身形。</s>
  </p>
  <p id="16">
    <s id="16:1">_遭諸疾病身死後，</s>
    <s id="16:2">大小便利悉盈流；</s>
    <s id="16:3">_膿爛蟲蛆不可樂，</s>
    <s id="16:4">棄在屍林如朽木。</s>
  </p>
  <p id="17">
    <s id="17:1">_汝等當觀法如是，</s>
    <s id="17:2">云何執有我眾生？</s>
  </p>
  <p id="18">
    <s id="18:1">_一切諸法盡無常，</s>
    <s id="18:2">悉從無明緣力起。</s>
  </p>
  <p id="19">
    <s id="19:1">_彼諸大種咸虛妄，</s>
    <s id="19:2">本非實有體無生；</s>
    <s id="19:3">_故說大種性皆空，</s>
    <s id="19:4">知此浮虛非實有。</s>
  </p>
  <p id="20">
    <s id="20:1">_無明自性本是無，</s>
    <s id="20:2">藉眾緣力和合有；</s>
    <s id="20:3">_於一切時失正慧，</s>
    <s id="20:4">故我說彼為無明。</s>
  </p>
  <p id="21">
    <s id="21:1">_行識為緣有名色，</s>
    <s id="21:2">六處及觸受隨生；</s>
    <s id="21:3">_愛取有緣生老死，</s>
    <s id="21:4">憂悲苦惱恒隨逐。</s>
  </p>
  <p id="22">
    <s id="22:1">_眾苦惡業常纏迫，</s>
    <s id="22:2">生死輪迴無息時；</s>
    <s id="22:3">_本來非有體是空，</s>
    <s id="22:4">由不如理生分別。</s>
  </p>
  <p id="23">
    <s id="23:1">_我斷一切諸煩惱，</s>
    <s id="23:2">常以正智現前行；</s>
    <s id="23:3">_了五蘊宅悉皆空，</s>
    <s id="23:4">求證菩提真實處。</s>
  </p>
  <p id="24">
    <s id="24:1">_我開甘露大城門，</s>
    <s id="24:2">示現甘露微妙器；</s>
    <s id="24:3">_既得甘露真實味，</s>
    <s id="24:4">常以甘露施群生。</s>
  </p>
  <p id="25">
    <s id="25:1">_我擊最勝大法鼓，</s>
    <s id="25:2">我吹最勝大法螺，</s>
    <s id="25:3">_我然最勝大明燈，</s>
    <s id="25:4">我降最勝大法雨。</s>
  </p>
  <p id="26">
    <s id="26:1">_降伏煩惱諸怨結，</s>
    <s id="26:2">建立無上大法幢；</s>
    <s id="26:3">_於生死海濟群迷，</s>
    <s id="26:4">我當關閉三惡趣。</s>
  </p>
  <p id="27">
    <s id="27:1">_煩惱熾火燒眾生，</s>
    <s id="27:2">無有救護無依止；</s>
    <s id="27:3">_清涼甘露充足彼，</s>
    <s id="27:4">身心熱惱並皆除。</s>
  </p>
  <p id="28">
    <s id="28:1">_由是我於無量劫，</s>
    <s id="28:2">恭敬供養諸如來；</s>
    <s id="28:3">_堅持禁戒趣菩提，</s>
    <s id="28:4">求證法身安樂處。</s>
  </p>
  <p id="29">
    <s id="29:1">_施他眼耳及手足，</s>
    <s id="29:2">妻子僮僕心無悋，</s>
    <s id="29:3">_財寶七珍莊嚴具，</s>
    <s id="29:4">隨來求者咸供給。</s>
  </p>
  <p id="30">
    <s id="30:1">_忍等諸度皆遍修，</s>
    <s id="30:2">十地圓滿成正覺；</s>
    <s id="30:3">_故我得稱一切智，</s>
    <s id="30:4">無有眾生度量者。</s>
  </p>
  <p id="31">
    <s id="31:1">_假使三千大千界，</s>
    <s id="31:2">盡此土地生長物；</s>
    <s id="31:3">_所有叢林諸樹木，稻麻竹葦及枝條。</s>
  </p>
  <p id="32">
    <s id="32:1">_此等諸物皆伐取，</s>
    <s id="32:2">竝悉細末作微塵；</s>
    <s id="32:3">_隨處積集量難知，</s>
    <s id="32:4">乃至充滿虛空界。</s>
  </p>
  <p id="33">
    <s id="33:1">_一切十方諸剎土，</s>
    <s id="33:2">所有三千大千界；</s>
    <s id="33:3">_地土皆悉末為塵，</s>
    <s id="33:4">此微塵量不可數。</s>
  </p>
  <p id="34">
    <s id="34:1">_假使一切眾生智，</s>
    <s id="34:2">以此智慧與一人；</s>
    <s id="34:3">_如是智者量無邊，</s>
    <s id="34:4">容可知彼微塵數。</s>
  </p>
  <p id="35">
    <s id="35:1">_牟尼世尊一念智，</s>
    <s id="35:2">令彼智人共度量；</s>
    <s id="35:3">_於多俱胝劫數中，</s>
    <s id="35:4">不能算知其少分。 」</s>
    <s id="35:5">_時諸大眾聞佛說此甚深空性，</s>
    <s id="35:6">有無量眾生，{}四大、</s>
    <s id="35:7">五蘊體性俱空，</s>
    <s id="35:8">六根、六境妄生繫縛，</s>
    <s id="35:9">{悉能了達}</s>
    <s id="35:10">願捨輪迴，正修出離，</s>
    <s id="35:11">深心慶喜，如說奉持。</s>
  </p>
</text>
