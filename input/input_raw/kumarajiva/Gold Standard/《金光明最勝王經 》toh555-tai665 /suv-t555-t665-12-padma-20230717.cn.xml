<?xml version='1.0' encoding='utf-8'?>
<text>
  <p id="1">
    <s id="1:1">金光明最勝王經</s>
  </p>
  <p id="2">
    <s id="2:1">卷第六_大唐三藏沙門義淨奉_制譯_{}</s>
  </p>
  <p id="3">
    <s id="3:1">爾時，</s>
    <s id="3:2">世尊聞四天王恭敬供養《金光明經》，</s>
    <s id="3:3">及能擁護諸持經者，</s>
    <s id="3:4">{}「善哉！善哉！</s>
    <s id="3:5">{讚言：}</s>
    <s id="3:6">汝等四王</s>
    <s id="3:7">已於過去無量百千萬億佛所，</s>
    <s id="3:8">恭敬</s>
    <s id="3:9">供養，</s>
    <s id="3:10">尊重</s>
    <s id="3:11">讚歎，</s>
    <s id="3:12">植諸善根，</s>
    <s id="3:13">修行正法，</s>
    <s id="3:14">常說正法，</s>
    <s id="3:15">以法化世。</s>
  </p>
  <p id="4">
    <s id="4:1">汝等長夜</s>
    <s id="4:2">於諸眾生常思利益，</s>
    <s id="4:3">起大慈心，</s>
    <s id="4:4">願與安樂，</s>
    <s id="4:5">以是因緣，</s>
    <s id="4:6">能令汝等現受勝報。</s>
  </p>
  <p id="5">
    <s id="5:1">若有人王恭敬供養此《金光明》最勝經典，</s>
    <s id="5:2">汝等應當勤加守護，</s>
    <s id="5:3">令得安隱。</s>
  </p>
  <p id="6">
    <s id="6:1">汝諸四王</s>
    <s id="6:2">及餘眷屬</s>
    <s id="6:3">無量無數百千藥叉護是經者，</s>
    <s id="6:4">即是護持去、來、現在諸佛正法。</s>
  </p>
  <p id="7">
    <s id="7:1">汝等四王</s>
    <s id="7:2">及餘天眾</s>
    <s id="7:3">并諸藥叉，</s>
    <s id="7:4">與阿蘇羅共鬪戰時，</s>
    <s id="7:5">常得勝利；</s>
    <s id="7:6">汝等若能護持是經，</s>
    <s id="7:7">由經力故，</s>
    <s id="7:8">能除眾苦、怨賊、飢饉及諸疾疫。</s>
  </p>
  <p id="8">
    <s id="8:1">是故汝等</s>
    <s id="8:2">若見四眾受持讀誦此經王者，</s>
    <s id="8:3">亦應勤心共加守護，</s>
    <s id="8:4">為除衰惱，</s>
    <s id="8:5">施與安樂。 」_</s>
    <s id="8:6">爾時，</s>
    <s id="8:7">四天王即從座起，</s>
    <s id="8:8">偏袒右肩，</s>
    <s id="8:9">右膝著地，</s>
    <s id="8:10">合掌恭敬</s>
    <s id="8:11">白佛言：「</s>
    <s id="8:12">世尊！</s>
    <s id="8:13">此金光明最勝經王，</s>
    <s id="8:14">於未來世，</s>
    <s id="8:15">若有國土城邑聚落、山林曠野，</s>
    <s id="8:16">隨所至處流布之時，</s>
    <s id="8:17">若彼國王於此經典至心聽受，</s>
    <s id="8:18">稱歎</s>
    <s id="8:19">供養，</s>
    <s id="8:20">并復供給受持是經四部之眾，</s>
    <s id="8:21">深心擁護，</s>
    <s id="8:22">令離衰惱，</s>
    <s id="8:23">以是因緣，</s>
    <s id="8:24">我護彼王及諸人眾，</s>
    <s id="8:25">皆令安隱，</s>
    <s id="8:26">遠離憂苦，</s>
    <s id="8:27">增益壽命，</s>
    <s id="8:28">威德具足。</s>
  </p>
  <p id="9">
    <s id="9:1">世尊！</s>
    <s id="9:2">若彼國王見於四眾受持經者，</s>
    <s id="9:3">恭敬守護</s>
    <s id="9:4">猶如父母，一切所須悉皆供給，</s>
    <s id="9:5">我等四王常為守護，</s>
    <s id="9:6">令諸有情無不尊敬。</s>
  </p>
  <p id="10">
    <s id="10:1">是故</s>
    <s id="10:2">我等并與無量藥叉諸神，</s>
    <s id="10:3">隨此經王所流布處，</s>
    <s id="10:4">潛身擁護，</s>
    <s id="10:5">令無留難，</s>
    <s id="10:6">亦當護念聽是經人諸國王等，</s>
    <s id="10:7">除其衰患，</s>
    <s id="10:8">悉令安隱，</s>
    <s id="10:9">他方怨賊皆使退散。</s>
  </p>
  <p id="11">
    <s id="11:1">若有人王聽是經時，</s>
    <s id="11:2">隣國怨敵興如是念：『當具四兵壞彼國土。 』</s>
    <s id="11:3">世尊！</s>
    <s id="11:4">以是經王威神力故，</s>
    <s id="11:5">是時隣敵更有異怨，</s>
    <s id="11:6">而來侵擾於其境界，</s>
    <s id="11:7">多諸災變疫病流行。</s>
  </p>
  <p id="12">
    <s id="12:1">時王見已</s>
    <s id="12:2">即嚴四兵，</s>
    <s id="12:3">發向彼國</s>
    <s id="12:4">欲為討罰。</s>
  </p>
  <p id="13">
    <s id="13:1">我等爾時當與眷屬無量無邊藥叉諸神，</s>
    <s id="13:2">各自隱形</s>
    <s id="13:3">為作護助，</s>
    <s id="13:4">令彼怨敵</s>
    <s id="13:5">自然降伏，</s>
    <s id="13:6">尚不敢來至其國界，</s>
    <s id="13:7">豈復得有兵戈相罰。 」_</s>
    <s id="13:8">爾時，</s>
    <s id="13:9">佛告四天王：「</s>
    <s id="13:10">{}汝等四王，乃能擁護如是經典。</s>
    <s id="13:11">{善哉！善哉！}</s>
  </p>
  <p id="14">
    <s id="14:1">我於過去百千俱胝那庾多劫，</s>
    <s id="14:2">修諸苦行，</s>
    <s id="14:3">得阿耨多羅三藐三菩提，</s>
    <s id="14:4">證一切智，</s>
    <s id="14:5">今說是法。</s>
  </p>
  <p id="15">
    <s id="15:1">若有人王受持是經，</s>
    <s id="15:2">恭敬供養者，</s>
    <s id="15:3">為消衰患，</s>
    <s id="15:4">令其安隱，</s>
    <s id="15:5">亦復擁護城邑聚落，</s>
    <s id="15:6">乃至怨賊悉令退散，</s>
    <s id="15:7">亦令一切贍部洲內所有諸王，永無衰惱鬪諍之事。</s>
  </p>
  <p id="16">
    <s id="16:1">四王當知！</s>
    <s id="16:2">此贍部洲八萬四千城邑聚落、八萬四千諸人王等，</s>
    <s id="16:3">各於其國受諸快樂，</s>
    <s id="16:4">皆得自在，</s>
    <s id="16:5">所有財寶豐足受用，</s>
    <s id="16:6">不相侵奪，</s>
    <s id="16:7">隨彼宿因而受其報，</s>
    <s id="16:8">不起惡念貪求他國，</s>
    <s id="16:9">咸生少欲利樂之心，</s>
    <s id="16:10">無有鬪戰繫縛等苦。</s>
  </p>
  <p id="17">
    <s id="17:1">其土人民自生愛樂，</s>
    <s id="17:2">上下和穆，</s>
    <s id="17:3">猶如水乳，</s>
    <s id="17:4">情相愛重，</s>
    <s id="17:5">歡喜遊戲，</s>
    <s id="17:6">慈悲謙讓，</s>
    <s id="17:7">增長善根。</s>
  </p>
  <p id="18">
    <s id="18:1">以是因緣，</s>
    <s id="18:2">此贍部洲安隱豐樂，</s>
    <s id="18:3">人民熾盛，</s>
    <s id="18:4">大地沃壤，</s>
    <s id="18:5">寒暑調和，</s>
    <s id="18:6">時不乖序，</s>
    <s id="18:7">日月星宿常度無虧，</s>
    <s id="18:8">風雨隨時，</s>
    <s id="18:9">離諸災橫，</s>
    <s id="18:10">資產財寶皆悉豐盈，</s>
    <s id="18:11">心無慳鄙，</s>
    <s id="18:12">常行慧施，</s>
    <s id="18:13">具十善業，</s>
    <s id="18:14">若人命終，</s>
    <s id="18:15">多生天上，</s>
    <s id="18:16">增益天眾。</s>
  </p>
  <p id="19">
    <s id="19:1">大王！</s>
    <s id="19:2">若未來世</s>
    <s id="19:3">有諸人王</s>
    <s id="19:4">聽受是經，</s>
    <s id="19:5">恭敬供養并</s>
    <s id="19:6">受持是經，</s>
    <s id="19:7">四部之眾尊重稱讚。</s>
  </p>
  <p id="20">
    <s id="20:1">復欲安樂饒益汝等及諸眷屬無量百千諸藥叉眾，</s>
    <s id="20:2">是故彼王常當聽受是妙經王，</s>
    <s id="20:3">由得聞此正法之水甘露上味，</s>
    <s id="20:4">增益汝等身心勢力，</s>
    <s id="20:5">精進勇猛，</s>
    <s id="20:6">福德威光悉令充滿。</s>
  </p>
  <p id="21">
    <s id="21:1">是諸人王若能至心聽受是經，</s>
    <s id="21:2">則為廣大希有供養，</s>
    <s id="21:3">供養於我釋迦牟尼應、正等覺。</s>
  </p>
  <p id="22">
    <s id="22:1">若供養我，則是</s>
    <s id="22:2">供養過去、未來、現在百千俱胝那庾多佛。</s>
  </p>
  <p id="23">
    <s id="23:1">若能供養三世諸佛，</s>
    <s id="23:2">則得無量不可思議功德之聚。</s>
  </p>
  <p id="24">
    <s id="24:1">以是因緣，</s>
    <s id="24:2">汝等應當擁護彼王后妃眷屬，</s>
    <s id="24:3">令無衰惱，</s>
    <s id="24:4">及宮宅神常受安樂，</s>
    <s id="24:5">功德難思，</s>
    <s id="24:6">是諸國土所有人民，</s>
    <s id="24:7">亦受種種五欲之樂，</s>
    <s id="24:8">一切惡事皆令消殄。 」_</s>
    <s id="24:9">爾時，</s>
    <s id="24:10">四天王白佛言：「</s>
    <s id="24:11">世尊！</s>
    <s id="24:12">於未來世，</s>
    <s id="24:13">若有人王，樂聽如是《金光明經》，</s>
    <s id="24:14">為欲擁護自身、后妃、王子，乃至內宮諸婇女等， 城邑宮殿，</s>
    <s id="24:15">皆得第一不可思議最上歡喜寂靜安樂，</s>
    <s id="24:16">於現世中， 王位尊高，</s>
    <s id="24:17">自在昌盛，</s>
    <s id="24:18">常得增長，</s>
    <s id="24:19">復欲攝受無量無邊難思福聚，</s>
    <s id="24:20">於自國土令無怨敵及諸憂惱災厄事者。</s>
  </p>
  <p id="25">
    <s id="25:1">世尊！</s>
    <s id="25:2">如是人王不應放逸</s>
    <s id="25:3">令心散亂，</s>
    <s id="25:4">當生恭敬至誠殷重，</s>
    <s id="25:5">聽受如是最勝經王。</s>
  </p>
  <p id="26">
    <s id="26:1">欲聽之時，</s>
    <s id="26:2">先當莊嚴最上宮室， 王所愛重</s>
    <s id="26:3">顯敞之處， 香水灑地，</s>
    <s id="26:4">散眾名花，</s>
    <s id="26:5">安置師子殊勝法座，</s>
    <s id="26:6">以諸珍寶而為挍飾，</s>
    <s id="26:7">張施種種寶蓋幢幡，</s>
    <s id="26:8">燒無價香，</s>
    <s id="26:9">奏諸音樂。</s>
  </p>
  <p id="27">
    <s id="27:1">其王爾時當淨澡浴，</s>
    <s id="27:2">以香塗身，</s>
    <s id="27:3">著新淨衣</s>
    <s id="27:4">及諸瓔珞，</s>
    <s id="27:5">坐小卑座，</s>
    <s id="27:6">不生高舉，</s>
    <s id="27:7">捨自在位，</s>
    <s id="27:8">離諸憍慢，</s>
    <s id="27:9">端心正念，</s>
    <s id="27:10">聽是經王；</s>
    <s id="27:11">於法師所，起大師想。</s>
  </p>
  <p id="28">
    <s id="28:1">復於宮內后妃王子婇女眷屬生慈愍心，</s>
    <s id="28:2">喜悅相視，</s>
    <s id="28:3">和顏軟語，</s>
    <s id="28:4">於自身心大喜充遍。</s>
  </p>
  <p id="29">
    <s id="29:1">{作如是念：『}</s>
    <s id="29:2">{}我今獲得難思殊勝廣大利益，</s>
    <s id="29:3">於此經王，盛興供養。 』</s>
    <s id="29:4">既敷設已，</s>
    <s id="29:5">見法師至，</s>
    <s id="29:6">當起虔敬渴仰之心。 」_</s>
    <s id="29:7">爾時，</s>
    <s id="29:8">佛告四天王：</s>
    <s id="29:9">「不應如是不迎法師。」</s>
  </p>
  <p id="30">
    <s id="30:1">時彼人王應著純淨鮮潔之衣，</s>
    <s id="30:2">種種瓔珞以為嚴飾，</s>
    <s id="30:3">自持白蓋及以香花，</s>
    <s id="30:4">備整軍儀，</s>
    <s id="30:5">盛陳音樂，</s>
    <s id="30:6">步出城闕{} ，</s>
    <s id="30:7">運想虔恭為吉祥事。</s>
    <s id="30:8">{迎彼法師}</s>
  </p>
  <p id="31">
    <s id="31:1">四王！</s>
    <s id="31:2">以何因緣</s>
    <s id="31:3">令彼人王親作如是恭敬供養？</s>
  </p>
  <p id="32">
    <s id="32:1">由彼人王舉足下足， 步步</s>
    <s id="32:2">即是恭敬供養、承事尊重百千萬億那庾多諸佛世尊，</s>
    <s id="32:3">復得超越如是劫數生死之苦，</s>
    <s id="32:4">復於來世如是劫數，</s>
    <s id="32:5">當受輪王殊勝尊位。</s>
  </p>
  <p id="33">
    <s id="33:1">隨其步步，</s>
    <s id="33:2">亦於現世福德增長自在為王，</s>
    <s id="33:3">感應難思，</s>
    <s id="33:4">眾所欽重；</s>
    <s id="33:5">當於無量百千億劫</s>
    <s id="33:6">人天受用七寶宮殿，</s>
    <s id="33:7">所在生處常得為王，</s>
    <s id="33:8">增益壽命，</s>
    <s id="33:9">言詞辯了，</s>
    <s id="33:10">人天信受，</s>
    <s id="33:11">無所畏懼，</s>
    <s id="33:12">有大名稱，</s>
    <s id="33:13">咸共瞻仰，</s>
    <s id="33:14">天上人中受勝妙樂，</s>
    <s id="33:15">獲大力勢，</s>
    <s id="33:16">有大威德，</s>
    <s id="33:17">身相奇妙，</s>
    <s id="33:18">端嚴無比，</s>
    <s id="33:19">值天人師，</s>
    <s id="33:20">遇善知識，</s>
    <s id="33:21">成就具足無量福聚。</s>
  </p>
  <p id="34">
    <s id="34:1">四王當知！</s>
    <s id="34:2">彼諸人王見如是等種種無量功德利益，故</s>
    <s id="34:3">應自往奉迎法師。 若一踰繕那，乃至百千踰繕那，</s>
    <s id="34:4">於說法師應生佛想，</s>
    <s id="34:5">還至城已，</s>
    <s id="34:6">{}：『 今日釋迦牟尼如來、應、正等覺入我宮中，</s>
    <s id="34:7">受我供養，</s>
    <s id="34:8">為我說法。</s>
  </p>
  <p id="35">
    <s id="35:1">我聞法已，</s>
    <s id="35:2">即於阿耨多羅三藐三菩提不復退轉，</s>
    <s id="35:3">即是值遇百千萬億那庾多諸佛世尊。</s>
  </p>
  <p id="36">
    <s id="36:1">我於今日即是種種廣大殊勝上妙樂具，</s>
    <s id="36:2">供養過去、未來、現在諸佛。</s>
  </p>
  <p id="37">
    <s id="37:1">我於今日即是永拔琰摩王界、地獄、餓鬼、傍生之苦。</s>
  </p>
  <p id="38">
    <s id="38:1">便為已種無量百千萬億轉輪聖王、釋梵天主善根種子。</s>
  </p>
  <p id="39">
    <s id="39:1">當令無量百千萬億眾生，出生死苦，</s>
    <s id="39:2">得涅槃樂，</s>
    <s id="39:3">積集無量無邊不可思議福德之聚，</s>
    <s id="39:4">後宮眷屬及諸人民皆蒙安隱，</s>
    <s id="39:5">國土清泰，</s>
    <s id="39:6">無諸災厄、毒害、惡人，</s>
    <s id="39:7">他方怨敵不來侵擾，</s>
    <s id="39:8">遠離憂患。</s>
  </p>
  <p id="40">
    <s id="40:1">{作如是念}』</s>
    <s id="40:2">四王當知！</s>
    <s id="40:3">時彼人王應作如是尊重正法，</s>
    <s id="40:4">亦於受持是妙經典苾芻、苾芻尼、鄔波索迦、鄔波斯迦， 供養</s>
    <s id="40:5">恭敬尊重讚歎，</s>
    <s id="40:6">所獲善根，</s>
    <s id="40:7">先以勝福施與汝等及諸眷屬。</s>
  </p>
  <p id="41">
    <s id="41:1">彼之人王，</s>
    <s id="41:2">有大福德善業因緣，</s>
    <s id="41:3">於現世中得大自在</s>
    <s id="41:4">增益威光，</s>
    <s id="41:5">吉祥妙相皆悉莊嚴，</s>
    <s id="41:6">一切怨敵能以正法而摧伏之。 」_</s>
    <s id="41:7">爾時，</s>
    <s id="41:8">四天王白佛言：「</s>
    <s id="41:9">世尊！</s>
    <s id="41:10">若有人王能作如是恭敬正法，</s>
    <s id="41:11">聽此經王，</s>
    <s id="41:12">并於四眾持經之人，恭敬</s>
    <s id="41:13">供養，</s>
    <s id="41:14">尊重</s>
    <s id="41:15">讚歎。</s>
  </p>
  <p id="42">
    <s id="42:1">時彼人王欲為我等生歡喜故，</s>
    <s id="42:2">當在一邊，近於法座，香水灑地，</s>
    <s id="42:3">散眾名花，</s>
    <s id="42:4">安置處所， 設四王座，</s>
    <s id="42:5">我與彼王共聽正法。</s>
  </p>
  <p id="43">
    <s id="43:1">其王所有自利善根，亦以福分施及我等。</s>
  </p>
  <p id="44">
    <s id="44:1">世尊！</s>
    <s id="44:2">時彼人王請說法者，</s>
    <s id="44:3">昇座之時，</s>
    <s id="44:4">便為我等燒眾名香，</s>
    <s id="44:5">供養是經。</s>
  </p>
  <p id="45">
    <s id="45:1">世尊！</s>
    <s id="45:2">時彼香煙於一念頃，上昇虛空，</s>
    <s id="45:3">即至我等諸天宮殿，</s>
    <s id="45:4">於虛空中</s>
    <s id="45:5">變成香蓋。</s>
  </p>
  <p id="46">
    <s id="46:1">我等天眾聞彼妙香，</s>
    <s id="46:2">香有金光{}</s>
    <s id="46:3">我等所居宮殿，乃至</s>
    <s id="46:4">梵宮及</s>
    <s id="46:5">以帝釋、</s>
    <s id="46:6">大辯才天、</s>
    <s id="46:7">大吉祥天、</s>
    <s id="46:8">堅牢地神、</s>
    <s id="46:9">正了知大將、</s>
    <s id="46:10">二十八部諸藥叉神、</s>
    <s id="46:11">大自在天、</s>
    <s id="46:12">金剛密主、</s>
    <s id="46:13">寶賢大將、</s>
    <s id="46:14">訶利底母五百眷屬、</s>
    <s id="46:15">無熱惱池龍王、</s>
    <s id="46:16">大海龍王所居之處{照曜}。</s>
  </p>
  <p id="47">
    <s id="47:1">世尊！</s>
    <s id="47:2">如是等眾於自宮殿見彼香煙，一剎那頃變成香蓋，聞香芬馥，</s>
    <s id="47:3">覩色光明，遍至一切諸天神宮。 」_</s>
    <s id="47:4">佛告四天王：「</s>
    <s id="47:5">是香光明非但至此宮殿，</s>
    <s id="47:6">變成香蓋，</s>
    <s id="47:7">放大光明；</s>
    <s id="47:8">由彼人王手擎香鑪，</s>
    <s id="47:9">燒眾名香</s>
    <s id="47:10">供養經時，</s>
    <s id="47:11">其香煙氣於一念頃遍至三千大千世界，</s>
    <s id="47:12">百億日月、</s>
    <s id="47:13">百億妙高山王、</s>
    <s id="47:14">百億四洲，</s>
    <s id="47:15">於此三千大千世界一切天、龍、藥叉、健闥婆、阿蘇羅、揭路茶、緊那羅、莫呼洛伽宮殿之所，</s>
    <s id="47:16">於虛空中充滿而住。</s>
  </p>
  <p id="48">
    <s id="48:1">種種香煙變成雲蓋，</s>
    <s id="48:2">其蓋金色普照天宮。</s>
  </p>
  <p id="49">
    <s id="49:1">如是三千大千世界所有種種香雲香蓋，皆是</s>
    <s id="49:2">《金光明最勝王經》威神之力。</s>
  </p>
  <p id="50">
    <s id="50:1">是諸人王手持香鑪</s>
    <s id="50:2">供養經時，</s>
    <s id="50:3">種種香氣非但遍此三千大千世界，</s>
    <s id="50:4">於一念頃</s>
    <s id="50:5">亦遍十方無量無邊恒河沙等百千萬億諸佛國土，</s>
    <s id="50:6">於諸佛上虛空之中變成香蓋，</s>
    <s id="50:7">金色普照亦復如是。</s>
  </p>
  <p id="51">
    <s id="51:1">時彼諸佛聞此妙香，</s>
    <s id="51:2">覩斯雲蓋及以金色，</s>
    <s id="51:3">於十方界恒河沙等諸佛世尊現神變已，</s>
    <s id="51:4">彼諸世尊悉共觀察，</s>
    <s id="51:5">異口同音讚法師曰：『{}汝大丈夫！能廣流布如是甚深微妙經典，</s>
    <s id="51:6">則為成就無量無邊不可思議福德之聚。</s>
    <s id="51:7">{善哉！善哉！}</s>
  </p>
  <p id="52">
    <s id="52:1">若有聽聞如是經者，</s>
    <s id="52:2">所獲功德其量甚多，</s>
    <s id="52:3">何況書寫、受持、讀誦、為他敷演、如說修行。</s>
  </p>
  <p id="53">
    <s id="53:1">何以故？</s>
  </p>
  <p id="54">
    <s id="54:1">善男子！若有眾生聞此《金光明最勝王經》者，</s>
    <s id="54:2">即於阿耨多羅三藐三菩提不復退轉。 』」_</s>
    <s id="54:3">爾時，</s>
    <s id="54:4">十方有百千俱胝那庾多無量無數恒河沙等諸佛剎土，</s>
    <s id="54:5">彼諸剎土一切如來</s>
    <s id="54:6">異口同音， 於法座上讚彼法師言：「善哉！善哉！</s>
    <s id="54:7">善男子！汝於來世，</s>
    <s id="54:8">以精勤力，</s>
    <s id="54:9">當修無量百千苦行，</s>
    <s id="54:10">具足資糧，</s>
    <s id="54:11">超諸聖眾，</s>
    <s id="54:12">出過三界，</s>
    <s id="54:13">為最勝尊，</s>
    <s id="54:14">當坐菩提樹王之下，</s>
    <s id="54:15">殊勝莊嚴，</s>
    <s id="54:16">能救三千大千世界有緣眾生，</s>
    <s id="54:17">善能摧伏可畏形儀諸魔軍眾，</s>
    <s id="54:18">覺了諸法最勝清淨甚深無上正等菩提。</s>
  </p>
  <p id="55">
    <s id="55:1">善男子！</s>
    <s id="55:2">汝當坐於金剛之座，</s>
    <s id="55:3">轉於無上諸佛所讚十二妙行甚深法輪，</s>
    <s id="55:4">能擊無上最大法鼓，</s>
    <s id="55:5">能吹無上極妙法螺，</s>
    <s id="55:6">能建無上殊勝法幢，</s>
    <s id="55:7">能然無上極明法炬，</s>
    <s id="55:8">能降無上甘露法雨，</s>
    <s id="55:9">能斷無量煩惱怨結，</s>
    <s id="55:10">能令無量百千萬億那庾多有情，</s>
    <s id="55:11">渡於無涯可畏大海，</s>
    <s id="55:12">解脫生死無際輪迴，</s>
    <s id="55:13">值遇無量百千萬億那庾多佛。 」_</s>
    <s id="55:14">爾時，四天王復白佛言：「</s>
    <s id="55:15">世尊！</s>
    <s id="55:16">是《金光明最勝王經》，</s>
    <s id="55:17">能於未來現在成就如是無量功德，</s>
    <s id="55:18">是故人王若得聞是微妙經典，即是</s>
    <s id="55:19">已於百千萬億無量佛所種諸善根，</s>
    <s id="55:20">於彼人王我當護念。</s>
  </p>
  <p id="56">
    <s id="56:1">復見無量福德利故，</s>
    <s id="56:2">我等四王及餘眷屬無量百千萬億諸神，</s>
    <s id="56:3">於自宮殿見是種種香煙雲蓋神變之時，</s>
    <s id="56:4">我當隱蔽不現其身，</s>
    <s id="56:5">為聽法故，</s>
    <s id="56:6">當至是王清淨嚴飾所止宮殿講法之處。</s>
  </p>
  <p id="57">
    <s id="57:1">如是乃至梵宮、</s>
    <s id="57:2">帝釋、</s>
    <s id="57:3">大辯才天、</s>
    <s id="57:4">大吉祥天、</s>
    <s id="57:5">堅牢地神、</s>
    <s id="57:6">正了知神大將、</s>
    <s id="57:7">二十八部諸藥叉神、</s>
    <s id="57:8">大自在天、</s>
    <s id="57:9">金剛密主、</s>
    <s id="57:10">寶賢大將、</s>
    <s id="57:11">訶利底母五百眷屬、</s>
    <s id="57:12">無熱惱池龍王、</s>
    <s id="57:13">大海龍王、</s>
    <s id="57:14">無量百千萬億那庾多諸天藥叉，</s>
    <s id="57:15">如是等眾為聽法故，</s>
    <s id="57:16">皆不現身，</s>
    <s id="57:17">至彼人王殊勝宮殿莊嚴高座說法之所。</s>
  </p>
  <p id="58">
    <s id="58:1">世尊！</s>
    <s id="58:2">我等四王及餘眷屬藥叉諸神，</s>
    <s id="58:3">皆當一心共彼人王為善知識，</s>
    <s id="58:4">因是無上大法施主，</s>
    <s id="58:5">以甘露味充足於我，</s>
    <s id="58:6">是故我等擁護是王，</s>
    <s id="58:7">除其衰患，</s>
    <s id="58:8">令得安隱，</s>
    <s id="58:9">及其宮殿城邑國土諸惡災變悉令消滅。 」_</s>
    <s id="58:10">爾時，</s>
    <s id="58:11">四天王俱共合掌</s>
    <s id="58:12">白佛言：「</s>
    <s id="58:13">世尊！</s>
    <s id="58:14">若有人王於其國土，雖有此經，</s>
    <s id="58:15">未常流布，心生捨離，</s>
    <s id="58:16">不樂聽聞，</s>
    <s id="58:17">亦不供養尊重讚歎，</s>
    <s id="58:18">見四部眾持經之人， 亦復</s>
    <s id="58:19">不能尊重供養，</s>
    <s id="58:20">遂令我等及餘眷屬無量諸天，</s>
    <s id="58:21">不得聞此甚深妙法，</s>
    <s id="58:22">背甘露味，</s>
    <s id="58:23">失正法流，</s>
    <s id="58:24">無有威光及以勢力，</s>
    <s id="58:25">增長惡趣，</s>
    <s id="58:26">損減人天，</s>
    <s id="58:27">墜生死河，</s>
    <s id="58:28">乖涅槃路。</s>
  </p>
  <p id="59">
    <s id="59:1">世尊！我等四王并諸眷屬及藥叉等，見如斯事，</s>
    <s id="59:2">捨其國土，無擁護心。</s>
  </p>
  <p id="60">
    <s id="60:1">非但我等捨棄是王，</s>
    <s id="60:2">亦有無量守護國土諸大善神悉皆捨去。</s>
  </p>
  <p id="61">
    <s id="61:1">既捨離已，</s>
    <s id="61:2">其國當有種種災禍，</s>
    <s id="61:3">喪失國位，</s>
    <s id="61:4">一切人眾皆無善心，</s>
    <s id="61:5">惟有繫縛，</s>
    <s id="61:6">殺害瞋諍，</s>
    <s id="61:7">互相讒諂，</s>
    <s id="61:8">抂及無辜，</s>
    <s id="61:9">疾疫流行，</s>
    <s id="61:10">彗星數出，</s>
    <s id="61:11">兩日並現，</s>
    <s id="61:12">博蝕無恒，</s>
    <s id="61:13">黑白二虹表不祥相，</s>
    <s id="61:14">星流地動，</s>
    <s id="61:15">井內發聲，</s>
    <s id="61:16">暴雨惡風不依時節，</s>
    <s id="61:17">常遭飢饉，</s>
    <s id="61:18">苗實不成，</s>
    <s id="61:19">多有他方怨賊侵掠，</s>
    <s id="61:20">國內人民受諸苦惱，</s>
    <s id="61:21">土地無有可樂之處。</s>
  </p>
  <p id="62">
    <s id="62:1">世尊！</s>
    <s id="62:2">我等四王及與無量百千天神，</s>
    <s id="62:3">并護國土諸舊善神遠離去時，</s>
    <s id="62:4">生如是等無量百千災怪惡事。</s>
  </p>
  <p id="63">
    <s id="63:1">世尊！若有人王欲護國土，</s>
    <s id="63:2">常受快樂，</s>
    <s id="63:3">欲令眾生咸蒙安隱，</s>
    <s id="63:4">欲得摧伏一切外敵，</s>
    <s id="63:5">於自國境永得昌盛，</s>
    <s id="63:6">欲令正教流布世間，</s>
    <s id="63:7">苦惱惡法皆除滅者。</s>
  </p>
  <p id="64">
    <s id="64:1">世尊！</s>
    <s id="64:2">是諸國主必當聽受是妙經王，</s>
    <s id="64:3">亦應恭敬供養讀誦受持經者。</s>
  </p>
  <p id="65">
    <s id="65:1">我等及餘無量天眾以是聽法善根威力，</s>
    <s id="65:2">得服無上甘露法味，</s>
    <s id="65:3">增益我等所有眷屬，</s>
    <s id="65:4">并餘天神皆得勝利。</s>
  </p>
  <p id="66">
    <s id="66:1">何以故？</s>
  </p>
  <p id="67">
    <s id="67:1">以是人王至心聽受是經典故。</s>
  </p>
  <p id="68">
    <s id="68:1">世尊！</s>
    <s id="68:2">如大梵天於諸有情常為宣說世出世論，</s>
    <s id="68:3">帝釋復說種種諸論，</s>
    <s id="68:4">五通神仙亦說諸論。</s>
  </p>
  <p id="69">
    <s id="69:1">世尊！</s>
    <s id="69:2">梵天、帝釋、五通仙人雖有百千俱胝那庾多無量諸論，</s>
    <s id="69:3">然佛世尊慈悲哀愍，</s>
    <s id="69:4">為人天眾說《金光明》微妙經典，比前所說，</s>
    <s id="69:5">勝彼百千俱胝那庾多倍不可為喻。</s>
  </p>
  <p id="70">
    <s id="70:1">何以故？</s>
  </p>
  <p id="71">
    <s id="71:1">由此能令諸贍部洲所有王等正法化世，</s>
    <s id="71:2">能與眾生安樂之事，</s>
    <s id="71:3">為護自身及諸眷屬，</s>
    <s id="71:4">令無苦惱，</s>
    <s id="71:5">又無他方怨賊侵害，</s>
    <s id="71:6">所有諸惡悉皆遠去，</s>
    <s id="71:7">亦令國土災厄屏除，</s>
    <s id="71:8">化以正法無有諍訟。</s>
  </p>
  <p id="72">
    <s id="72:1">是故人王各於國土，</s>
    <s id="72:2">當然法炬，</s>
    <s id="72:3">明照無邊，</s>
    <s id="72:4">增益天眾并諸眷屬。</s>
  </p>
  <p id="73">
    <s id="73:1">世尊！</s>
    <s id="73:2">我等四王無量天神藥叉之眾，</s>
    <s id="73:3">贍部洲內所有天神，以是因緣</s>
    <s id="73:4">得服無上甘露法味，</s>
    <s id="73:5">獲大威德勢力</s>
    <s id="73:6">光明無不具足，</s>
    <s id="73:7">一切眾生皆得安隱，</s>
    <s id="73:8">復於來世無量百千不可思議那庾多劫</s>
    <s id="73:9">常受快樂，</s>
    <s id="73:10">復得值遇無量諸佛，</s>
    <s id="73:11">種諸善根，</s>
    <s id="73:12">然後證得阿耨多羅三藐三菩提。</s>
  </p>
  <p id="74">
    <s id="74:1">如是無量無邊勝利， 皆是{}</s>
    <s id="74:2">以大慈悲過諸梵眾，</s>
    <s id="74:3">以大智慧逾於帝釋，</s>
    <s id="74:4">修諸苦行勝五通仙，</s>
    <s id="74:5">百千萬億那庾多倍不可稱計，</s>
    <s id="74:6">{如來、應、正等覺，}</s>
    <s id="74:7">為諸眾生</s>
    <s id="74:8">演說如是微妙經典，</s>
    <s id="74:9">令贍部洲一切國主及諸人眾，</s>
    <s id="74:10">明了世間所有法式，治國化人勸導之事，</s>
    <s id="74:11">由此經王流通力故，</s>
    <s id="74:12">普得安樂。</s>
  </p>
  <p id="75">
    <s id="75:1">此等福利， 皆是</s>
    <s id="75:2">釋迦大師於此經典廣為流通慈悲力故。</s>
  </p>
  <p id="76">
    <s id="76:1">世尊！</s>
    <s id="76:2">以是因緣，</s>
    <s id="76:3">諸人王等皆應受持，</s>
    <s id="76:4">供養 恭敬， 尊重讚歎此妙經王。</s>
  </p>
  <p id="77">
    <s id="77:1">何以故？</s>
  </p>
  <p id="78">
    <s id="78:1">以如是等不可思議殊勝功德利益一切，</s>
    <s id="78:2">是故名曰最勝經王。 」_</s>
    <s id="78:3">爾時，</s>
    <s id="78:4">世尊復告四天王：「</s>
    <s id="78:5">汝等四王及餘眷屬，無量百千俱胝那庾多諸天大眾，</s>
    <s id="78:6">見彼人王， 若能至心聽是經典， 供養恭敬、尊重讚歎者，</s>
    <s id="78:7">應當擁護，</s>
    <s id="78:8">除其衰患，</s>
    <s id="78:9">能令汝等亦受安樂；</s>
    <s id="78:10">若四部眾能廣流布是經王者，</s>
    <s id="78:11">於人天中廣作佛事，</s>
    <s id="78:12">普能利益無量眾生，</s>
    <s id="78:13">如是之人，</s>
    <s id="78:14">汝等四王常當擁護。</s>
  </p>
  <p id="79">
    <s id="79:1">如是四眾，</s>
    <s id="79:2">勿使他緣共相侵擾，</s>
    <s id="79:3">令彼身心寂靜安樂，</s>
    <s id="79:4">於此經王廣宣流布，</s>
    <s id="79:5">令不斷絕，利益有情，盡未來際。 」_</s>
    <s id="79:6">爾時，</s>
    <s id="79:7">多聞天王從座而起，</s>
    <s id="79:8">白佛言：「</s>
    <s id="79:9">世尊！</s>
    <s id="79:10">我有如意寶珠陀羅尼法，</s>
    <s id="79:11">若有眾生樂受持者，</s>
    <s id="79:12">功德無量。</s>
  </p>
  <p id="80">
    <s id="80:1">我常擁護</s>
    <s id="80:2">令彼眾生離苦得樂，</s>
    <s id="80:3">能成福智二種資糧。</s>
  </p>
  <p id="81">
    <s id="81:1">欲受持者先當誦此護身之呪。 」</s>
    <s id="81:2">即說呪曰：_「</s>
    <s id="81:3">南謨薜室囉末拏也</s>
    <s id="81:4">莫訶曷囉闍也_</s>
    <s id="81:5">怛姪他_</s>
    <s id="81:6">囉囉囉囉_</s>
    <s id="81:7">矩怒矩怒_</s>
    <s id="81:8">區怒區怒_</s>
    <s id="81:9">寠怒寠怒_</s>
    <s id="81:10">颯嚩颯嚩</s>
    <s id="81:11">羯囉_羯囉</s>
    <s id="81:12">莫訶毘羯喇麼_</s>
    <s id="81:13">莫訶毘羯喇麼_</s>
    <s id="81:14">莫訶曷囉社_</s>
    <s id="81:15">曷𠸪叉曷𠸪叉_</s>
    <s id="81:16">覩漫</s>
    <s id="81:17">(自稱己名)_</s>
    <s id="81:18">薩婆薩埵難者_莎訶_</s>
    <s id="81:19">「世尊！</s>
    <s id="81:20">誦此呪者，當以白線呪之七遍，</s>
    <s id="81:21">一遍一結，</s>
    <s id="81:22">繫之肘後，</s>
    <s id="81:23">其事必成；</s>
    <s id="81:24">應取諸香， 所謂安息、栴檀、龍腦、蘇合、多揭羅、熏陸，皆須等分，</s>
    <s id="81:25">和合一處，</s>
    <s id="81:26">手執香爐，</s>
    <s id="81:27">燒香供養，</s>
    <s id="81:28">清淨澡浴，</s>
    <s id="81:29">著鮮潔衣，</s>
    <s id="81:30">於一靜室，</s>
    <s id="81:31">可誦神呪請我薜室囉末拏天王。 」</s>
    <s id="81:32">即說呪曰：_「</s>
    <s id="81:33">南謨薜室囉末拏(引)也_</s>
    <s id="81:34">南謨檀那䭾也_</s>
    <s id="81:35">檀泥說囉(引)也_</s>
    <s id="81:36">阿揭撦_</s>
    <s id="81:37">阿鉢𡃤弭哆_</s>
    <s id="81:38">檀泥說囉_</s>
    <s id="81:39">鉢囉麼_迦留尼迦_</s>
    <s id="81:40">薩婆薩埵_呬哆振哆_</s>
    <s id="81:41">{} (己名)</s>
    <s id="81:42">{麼麼}檀那末奴</s>
    <s id="81:43">鉢喇拽撦_</s>
    <s id="81:44">碎閻摩揭撦_莎訶_「</s>
    <s id="81:45">此呪誦滿一七遍已，</s>
    <s id="81:46">次誦本呪。</s>
  </p>
  <p id="82">
    <s id="82:1">欲誦呪時，</s>
    <s id="82:2">先當稱名敬禮三寶，</s>
    <s id="82:3">及薜室羅末拏天王。</s>
  </p>
  <p id="83">
    <s id="83:1">能施財物，</s>
    <s id="83:2">令諸眾生所求願滿，悉能成就，</s>
    <s id="83:3">與其安樂。</s>
  </p>
  <p id="84">
    <s id="84:1">如是禮已，</s>
    <s id="84:2">次誦薜室羅末拏天王如意末尼寶心神呪，</s>
    <s id="84:3">能施眾生隨意安樂。 」</s>
    <s id="84:4">爾時，</s>
    <s id="84:5">多聞天王即於佛前，</s>
    <s id="84:6">說如意末尼寶心呪曰：_「</s>
    <s id="84:7">南謨曷喇怛娜_怛喇夜野(引)</s>
    <s id="84:8">南謨薜室囉末拏(引)也_「</s>
    <s id="84:9">莫訶囉闍(引)也_</s>
    <s id="84:10">怛姪他_</s>
    <s id="84:11">四弭四弭_</s>
    <s id="84:12">蘇母蘇母_</s>
    <s id="84:13">栴茶栴茶_</s>
    <s id="84:14">折囉折囉_</s>
    <s id="84:15">薩囉薩囉</s>
    <s id="84:16">羯囉羯囉_</s>
    <s id="84:17">枳哩枳哩_</s>
    <s id="84:18">矩嚕矩嚕_</s>
    <s id="84:19">母嚕母嚕_</s>
    <s id="84:20">主嚕主嚕_</s>
    <s id="84:21">娑大也</s>
    <s id="84:22">頞貪_我名某甲_昵店頞他_達達覩莎訶_</s>
    <s id="84:23">南謨薜室囉末拏也莎訶</s>
    <s id="84:24">檀那䭾也莎訶_</s>
    <s id="84:25">曼奴喇他鉢唎脯喇迦(引)也莎訶_</s>
    <s id="84:26">「受持呪時，先誦千遍，</s>
    <s id="84:27">然後於淨室中</s>
    <s id="84:28">瞿摩塗地</s>
    <s id="84:29">作小壇場，</s>
    <s id="84:30">隨時飲食，</s>
    <s id="84:31">一心供養，</s>
    <s id="84:32">常然妙香，</s>
    <s id="84:33">令烟不絕。</s>
  </p>
  <p id="85">
    <s id="85:1">誦前心呪晝夜繫心，</s>
    <s id="85:2">惟自耳聞，</s>
    <s id="85:3">勿令他解。</s>
  </p>
  <p id="86">
    <s id="86:1">時有薜室囉末拏王子名禪膩師，現童子形，</s>
    <s id="86:2">來至其所。</s>
  </p>
  <p id="87">
    <s id="87:1">問言：『何故須喚我父？ 』</s>
    <s id="87:2">即可報言：『</s>
    <s id="87:3">我為供養三寶，事須財物，</s>
    <s id="87:4">願當施與。 』</s>
    <s id="87:5">時禪膩師聞是語已，</s>
    <s id="87:6">即還父所，</s>
    <s id="87:7">白其父言：『今有善人發至誠心，供養三寶，</s>
    <s id="87:8">少乏財物，</s>
    <s id="87:9">為斯請召。 』</s>
    <s id="87:10">其父報曰：『汝可速去，日日與彼一百迦利沙波拏』 _</s>
    <s id="87:11">(此是根本梵音，惟目貝齒而隨方不定，或是貝齒，或是金銀銅鐵等錢，然摩揭陀現今通用一迦利沙波拏有一千六百貝齒，總數可以准知，若准物直隨處不定。 若人持呪得成就者，獲物之時自知其數。 有本云：每日與一百陳那羅，即金錢也。 乃至盡形日日常得，西方求者多有神驗，除不至心也)。</s>
  </p>
  <p id="88">
    <s id="88:1">「其持呪者見是相已，</s>
    <s id="88:2">知事得成。</s>
  </p>
  <p id="89">
    <s id="89:1">當須獨處淨室，</s>
    <s id="89:2">燒香而臥。</s>
  </p>
  <p id="90">
    <s id="90:1">可於床邊置一香篋，</s>
    <s id="90:2">每至天曉，</s>
    <s id="90:3">觀其篋中獲所求物。</s>
  </p>
  <p id="91">
    <s id="91:1">每得物時，</s>
    <s id="91:2">當日即須供養三寶， 香花飲食兼</s>
    <s id="91:3">施貧乏，</s>
    <s id="91:4">皆令罄盡，</s>
    <s id="91:5">不得停留。</s>
  </p>
  <p id="92">
    <s id="92:1">於諸有情起慈悲念，</s>
    <s id="92:2">勿生瞋誑諂害之心。</s>
  </p>
  <p id="93">
    <s id="93:1">若起瞋者，</s>
    <s id="93:2">即失神驗，</s>
    <s id="93:3">常可護心，</s>
    <s id="93:4">勿令瞋恚。</s>
  </p>
  <p id="94">
    <s id="94:1">又持此呪者，</s>
    <s id="94:2">於每日中憶我多聞天王， 及男女眷屬</s>
    <s id="94:3">稱揚讚歎，</s>
    <s id="94:4">恒以十善共相資助，</s>
    <s id="94:5">令彼天等福力增明，</s>
    <s id="94:6">眾善普臻證菩提處。</s>
  </p>
  <p id="95">
    <s id="95:1">彼諸天眾見是事已，</s>
    <s id="95:2">皆大歡喜，</s>
    <s id="95:3">共來擁衛持呪之人。</s>
  </p>
  <p id="96">
    <s id="96:1">又持呪者壽命長遠，</s>
    <s id="96:2">經無量歲，</s>
    <s id="96:3">永離三塗，</s>
    <s id="96:4">常無災厄，</s>
    <s id="96:5">亦令獲得如意寶珠及以伏藏，</s>
    <s id="96:6">神通自在，</s>
    <s id="96:7">所願皆成。</s>
  </p>
  <p id="97">
    <s id="97:1">若求官榮，無不稱意，</s>
    <s id="97:2">亦解一切禽獸之語。</s>
  </p>
  <p id="98">
    <s id="98:1">_「世尊！若持呪時，</s>
    <s id="98:2">欲得見我自身現者，</s>
    <s id="98:3">可於月八日或十五日，</s>
    <s id="98:4">於白疊上畫佛形像，</s>
    <s id="98:5">當用木膠雜彩莊飾，</s>
    <s id="98:6">其畫像人為受八戒。</s>
  </p>
  <p id="99">
    <s id="99:1">於佛左邊作吉祥天女像，</s>
    <s id="99:2">於佛右邊作我多聞天像，</s>
    <s id="99:3">并畫男女眷屬之類。</s>
  </p>
  <p id="100">
    <s id="100:1">安置座處咸令如法，</s>
    <s id="100:2">布列花彩，</s>
    <s id="100:3">燒眾名香，</s>
    <s id="100:4">然燈續明，晝夜無歇，</s>
    <s id="100:5">上妙飲食種種珍奇，</s>
    <s id="100:6">發殷重心隨時供養，</s>
    <s id="100:7">受持神呪，</s>
    <s id="100:8">不得輕心。</s>
  </p>
  <p id="101">
    <s id="101:1">請召我時應誦此呪：_「</s>
    <s id="101:2">南謨室利健那也_</s>
    <s id="101:3">勃陀(引)也_</s>
    <s id="101:4">南謨薜室囉末拏也_</s>
    <s id="101:5">藥叉囉闍(引)也_</s>
    <s id="101:6">莫訶囉闍</s>
    <s id="101:7">阿地囉闍也_</s>
    <s id="101:8">南麼室唎耶裔_ 莫訶提弊(引)裔_</s>
    <s id="101:9">怛姪他_</s>
    <s id="101:10">怛囉怛囉_</s>
    <s id="101:11">咄嚕咄嚕_</s>
    <s id="101:12">末囉末囉_</s>
    <s id="101:13">𡨧卛吐𡨧卛吐_</s>
    <s id="101:14">漢娜漢娜_</s>
    <s id="101:15">末尼羯諾迦_</s>
    <s id="101:16">跋折囉薜琉璃也_</s>
    <s id="101:17">目底迦楞訖㗚哆_</s>
    <s id="101:18">設唎囉裔_</s>
    <s id="101:19">蒲(引)薩婆薩埵呬哆迦摩</s>
    <s id="101:20">薜室囉末拏_</s>
    <s id="101:21">室唎夜提鼻_ 跋𡅘婆也_</s>
    <s id="101:22">醫呬醫呬</s>
    <s id="101:23">磨毘藍婆_</s>
    <s id="101:24">瞿㗚拏瞿㗚拏</s>
    <s id="101:25">𧙕(麻八反) 喇娑</s>
    <s id="101:26">𧙕喇娑_</s>
    <s id="101:27">達䭾呬麼麼_阿目迦那末寫</s>
    <s id="101:28">(自稱己名)</s>
    <s id="101:29">達哩設那迦末寫達哩設南_</s>
    <s id="101:30">麼麼末那_</s>
    <s id="101:31">鉢喇曷囉大也_莎訶_</s>
    <s id="101:32">「世尊！</s>
    <s id="101:33">我若見此誦呪之人，復見如是盛興供養，</s>
    <s id="101:34">即生慈愛歡喜之心。</s>
  </p>
  <p id="102">
    <s id="102:1">我即變身作小兒形，或作老人、苾芻之像，</s>
    <s id="102:2">手持如意末尼寶珠， 并持金囊</s>
    <s id="102:3">入道場內，</s>
    <s id="102:4">身現恭敬，</s>
    <s id="102:5">口稱佛名，</s>
    <s id="102:6">語持呪者曰：『隨汝所求，皆令如願。 』</s>
    <s id="102:7">或隱林藪，</s>
    <s id="102:8">或造寶珠，</s>
    <s id="102:9">或欲眾人愛寵，</s>
    <s id="102:10">或求金銀等物，</s>
    <s id="102:11">欲持諸呪，皆令有驗。</s>
  </p>
  <p id="103">
    <s id="103:1">或欲神通壽命長遠，</s>
    <s id="103:2">及勝妙樂，</s>
    <s id="103:3">無不稱心。</s>
  </p>
  <p id="104">
    <s id="104:1">我今且說如是之事，</s>
    <s id="104:2">若更求餘，</s>
    <s id="104:3">皆隨所願， 悉得成就，</s>
    <s id="104:4">寶藏無盡，</s>
    <s id="104:5">功德無窮。</s>
  </p>
  <p id="105">
    <s id="105:1">假使日月墜墮于地，</s>
    <s id="105:2">或可大地有時移轉，</s>
    <s id="105:3">我此實語終不虛然，</s>
    <s id="105:4">常得安隱，隨心快樂。</s>
  </p>
  <p id="106">
    <s id="106:1">世尊！</s>
    <s id="106:2">若有人能受持讀誦是經王者，</s>
    <s id="106:3">誦此呪時，</s>
    <s id="106:4">不假疲勞，法速成就。</s>
  </p>
  <p id="107">
    <s id="107:1">世尊！</s>
    <s id="107:2">我今為彼貧窮困厄苦惱眾生，</s>
    <s id="107:3">說此神呪，</s>
    <s id="107:4">令獲大利，</s>
    <s id="107:5">皆得富樂，</s>
    <s id="107:6">自在無患，</s>
    <s id="107:7">乃至盡形，</s>
    <s id="107:8">我當擁護， 隨逐是人，</s>
    <s id="107:9">為除災厄。</s>
  </p>
  <p id="108">
    <s id="108:1">亦復令此持《金光明最勝王經》</s>
    <s id="108:2">流通之者，</s>
    <s id="108:3">及持呪人，</s>
    <s id="108:4">於百步內光明照燭，</s>
    <s id="108:5">我之所有千藥叉神亦常侍衛，</s>
    <s id="108:6">隨欲驅使，</s>
    <s id="108:7">無不遂心。</s>
  </p>
  <p id="109">
    <s id="109:1">我說實語， 無有虛誑，</s>
    <s id="109:2">惟佛證知。 」_</s>
    <s id="109:3">時多聞天王說此呪已，</s>
    <s id="109:4">佛言：「</s>
    <s id="109:5">{} 天王！</s>
    <s id="109:6">汝能破裂一切眾生貧窮苦網，</s>
    <s id="109:7">令得富樂，</s>
    <s id="109:8">{復令此經廣行於世。}</s>
    <s id="109:9">說是神呪，</s>
    <s id="109:10">{善哉！} {} 」_</s>
    <s id="109:11">時四天王俱從座起，</s>
    <s id="109:12">偏袒一肩，</s>
    <s id="109:13">頂禮雙足，</s>
    <s id="109:14">右膝著地，</s>
    <s id="109:15">合掌恭敬，</s>
    <s id="109:16">以妙伽他讚佛功德：_「</s>
    <s id="109:17">佛面猶如淨滿月，</s>
    <s id="109:18">亦如千日放光明；_</s>
    <s id="109:19">目淨脩廣若青蓮，</s>
    <s id="109:20">齒白齊密猶珂雪。 _</s>
    <s id="109:21">佛德無邊如大海，</s>
    <s id="109:22">無限妙寶積其中；_</s>
    <s id="109:23">智慧德水鎮恒盈，</s>
    <s id="109:24">百千勝定咸充滿。 _</s>
    <s id="109:25">足下輪相皆嚴飾，</s>
    <s id="109:26">轂輞千輻悉齊平；_</s>
    <s id="109:27">手足鞔網遍莊嚴，</s>
    <s id="109:28">猶如鵝王相具足。 _</s>
    <s id="109:29">佛身光曜等金山，</s>
    <s id="109:30">清淨殊特無倫匹；_</s>
    <s id="109:31">亦如妙高功德滿，</s>
    <s id="109:32">故我稽首佛山王。 _</s>
    <s id="109:33">相好如空不可測，</s>
    <s id="109:34">逾於千月放光明；_</s>
    <s id="109:35">皆如焰幻不思議，</s>
    <s id="109:36">故我稽首心無著。 」_</s>
    <s id="109:37">爾時，四天王讚歎佛已，</s>
    <s id="109:38">世尊亦以伽他而答之曰：_「</s>
    <s id="109:39">此《金光明》最勝經，</s>
    <s id="109:40">無上十力之所說；_</s>
    <s id="109:41">汝等四王常擁護，</s>
    <s id="109:42">應生勇猛不退心。 _</s>
    <s id="109:43">此妙經寶極甚深，</s>
    <s id="109:44">能與一切有情樂；_</s>
    <s id="109:45">由彼有情安樂故，</s>
    <s id="109:46">常得流通贍部洲。 _</s>
    <s id="109:47">於此大千世界中，</s>
    <s id="109:48">所有一切有情類；_</s>
    <s id="109:49">餓鬼傍生及地獄，</s>
    <s id="109:50">如是苦趣悉皆除。 _</s>
    <s id="109:51">住此南洲諸國王，</s>
    <s id="109:52">及餘一切有情類；_</s>
    <s id="109:53">由經威力常歡喜，</s>
    <s id="109:54">皆蒙擁護得安寧。 _</s>
    <s id="109:55">亦使此中諸有情，</s>
    <s id="109:56">除眾病苦無賊盜；_</s>
    <s id="109:57">賴此國土弘經故，</s>
    <s id="109:58">安隱豐樂無違惱。 _</s>
    <s id="109:59">若人聽受此經王，</s>
    <s id="109:60">欲求尊貴及財利；_</s>
    <s id="109:61">國土豐樂無違諍，</s>
    <s id="109:62">隨心所願悉皆從。 _</s>
    <s id="109:63">能令他方賊退散，</s>
    <s id="109:64">於自國界常安隱；_</s>
    <s id="109:65">由此最勝經王力，</s>
    <s id="109:66">離諸苦惱無憂怖。 _</s>
    <s id="109:67">如寶樹王在宅內，</s>
    <s id="109:68">能生一切諸樂具；_</s>
    <s id="109:69">最勝經王亦復然，</s>
    <s id="109:70">能與人王勝功德。 _</s>
    <s id="109:71">譬如澄潔清冷水，</s>
    <s id="109:72">能除飢渴諸熱惱；_</s>
    <s id="109:73">最勝經王亦復然，</s>
    <s id="109:74">令樂福者心滿足。 _</s>
    <s id="109:75">如人室有妙寶篋，</s>
    <s id="109:76">隨所受用悉從心；_</s>
    <s id="109:77">最勝經王亦復然，</s>
    <s id="109:78">福德隨心無所乏。 _</s>
    <s id="109:79">汝等天主及天眾，</s>
    <s id="109:80">應當供養此經王；_</s>
    <s id="109:81">若能依教奉持經，</s>
    <s id="109:82">智慧威神皆具足。 _</s>
    <s id="109:83">現在十方一切佛，</s>
    <s id="109:84">咸共護念此經王；_</s>
    <s id="109:85">見有讀誦及受持，</s>
    <s id="109:86">稱歎善哉甚希有。 _</s>
    <s id="109:87">若有人能聽此經，</s>
    <s id="109:88">身心踊躍生歡喜；_</s>
    <s id="109:89">常有百千藥叉眾，</s>
    <s id="109:90">隨所住處護斯人。 _</s>
    <s id="109:91">於此世界諸天眾，</s>
    <s id="109:92">其數無量不思議；_</s>
    <s id="109:93">悉共聽受此經王，</s>
    <s id="109:94">歡喜護持無退轉。 _</s>
    <s id="109:95">若人聽受此經王，</s>
    <s id="109:96">威德勇猛常自在；_</s>
    <s id="109:97">增益一切人天眾，</s>
    <s id="109:98">令離衰惱益光明。 」_</s>
    <s id="109:99">爾時</s>
    <s id="109:100">四天王聞是頌已，</s>
    <s id="109:101">歡喜踊躍，</s>
    <s id="109:102">白佛言：「</s>
    <s id="109:103">世尊！</s>
    <s id="109:104">我從昔來未曾得聞如是甚深微妙之法。 」</s>
    <s id="109:105">心生悲喜，涕淚交流，</s>
    <s id="109:106">舉身戰動，</s>
    <s id="109:107">證不思議希有之事，</s>
    <s id="109:108">以天曼陀羅花、摩訶曼陀羅花而散佛上。</s>
  </p>
  <p id="110">
    <s id="110:1">作是殊勝供養佛已，</s>
    <s id="110:2">白佛言：「</s>
    <s id="110:3">世尊！</s>
    <s id="110:4">我等四王各有五百藥叉眷屬，</s>
    <s id="110:5">常當處處擁護是經及說法師，</s>
    <s id="110:6">以智光明而為助衛。</s>
  </p>
  <p id="111">
    <s id="111:1">若於此經所有句義忘失之處，</s>
    <s id="111:2">我皆令彼憶念不忘，</s>
    <s id="111:3">并與陀羅尼殊勝法門</s>
    <s id="111:4">令得具足。</s>
  </p>
  <p id="112">
    <s id="112:1">復欲令此最勝經王所在之處，</s>
    <s id="112:2">為諸眾生廣宣流布，</s>
    <s id="112:3">不速隱沒。 」_</s>
    <s id="112:4">爾時，</s>
    <s id="112:5">世尊於大眾中說是法時，</s>
    <s id="112:6">無量眾生皆得大智聰叡辯才，</s>
    <s id="112:7">攝受無量福德之聚，</s>
    <s id="112:8">離諸憂惱，</s>
    <s id="112:9">發喜樂心，</s>
    <s id="112:10">善明眾論，</s>
    <s id="112:11">登出離道，</s>
    <s id="112:12">不復退轉，</s>
    <s id="112:13">速證菩提。</s>
    <s id="112:14">{四天王護國品第十二}</s>
  </p>
</text>
