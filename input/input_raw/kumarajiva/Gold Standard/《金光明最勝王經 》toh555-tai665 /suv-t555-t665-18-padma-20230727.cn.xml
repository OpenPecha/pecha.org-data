<?xml version='1.0' encoding='utf-8'?>
<text>
  <p id="1">
    <s id="1:1">{} 爾時，</s>
    <s id="1:2">堅牢地神即於眾中，</s>
    <s id="1:3">從座而起，</s>
    <s id="1:4">合掌恭敬而</s>
    <s id="1:5">白佛言：「</s>
    <s id="1:6">世尊！</s>
    <s id="1:7">是《金光明最勝王經》，</s>
    <s id="1:8">若現在世，若未來世，</s>
    <s id="1:9">若在城邑聚落、王宮樓觀，</s>
    <s id="1:10">及阿蘭若、山澤空林，</s>
    <s id="1:11">有此經王流布之處，</s>
    <s id="1:12">世尊！</s>
    <s id="1:13">我當往詣其所，</s>
    <s id="1:14">供養</s>
    <s id="1:15">恭敬</s>
    <s id="1:16">擁護</s>
    <s id="1:17">流通。</s>
  </p>
  <p id="2">
    <s id="2:1">若有方處</s>
    <s id="2:2">為說法師</s>
    <s id="2:3">敷置高座</s>
    <s id="2:4">演說經者，</s>
    <s id="2:5">我以神力</s>
    <s id="2:6">不現本身，</s>
    <s id="2:7">在於座所，</s>
    <s id="2:8">頂戴其足；</s>
    <s id="2:9">我得聞法，</s>
    <s id="2:10">深心歡喜，</s>
    <s id="2:11">得飡法味，</s>
    <s id="2:12">增益威光，</s>
    <s id="2:13">慶悅無量。</s>
  </p>
  <p id="3">
    <s id="3:1">自身既得如是利益，</s>
    <s id="3:2">亦令大地深十六萬八千踰繕那，至金剛輪際，令其地味悉皆增益，</s>
    <s id="3:3">乃至四海所有土地，亦使肥濃田疇沃壤</s>
    <s id="3:4">倍勝常日。</s>
  </p>
  <p id="4">
    <s id="4:1">亦復令此贍部洲中江河池沼，</s>
    <s id="4:2">所有諸樹藥草叢林，</s>
    <s id="4:3">種種花果根莖枝葉及諸苗稼，</s>
    <s id="4:4">形相可愛，</s>
    <s id="4:5">眾所樂觀，</s>
    <s id="4:6">色香具足，</s>
    <s id="4:7">皆堪受用。</s>
  </p>
  <p id="5">
    <s id="5:1">若諸有情受用如是勝飲食已，</s>
    <s id="5:2">長命色力，</s>
    <s id="5:3">諸根安隱，</s>
    <s id="5:4">增益光輝，</s>
    <s id="5:5">無諸痛惱，</s>
    <s id="5:6">心慧勇健，</s>
    <s id="5:7">無不堪能。</s>
  </p>
  <p id="6">
    <s id="6:1">又此大地凡有所須，</s>
    <s id="6:2">百千事業悉皆周備。</s>
  </p>
  <p id="7">
    <s id="7:1">世尊！以是因緣，</s>
    <s id="7:2">諸贍部洲安隱豐樂，</s>
    <s id="7:3">人民熾盛，</s>
    <s id="7:4">無諸衰惱，</s>
    <s id="7:5">所有眾生皆受安樂。</s>
  </p>
  <p id="8">
    <s id="8:1">既受如是身心快樂，</s>
    <s id="8:2">於此經王深加愛敬，</s>
    <s id="8:3">所在之處</s>
    <s id="8:4">皆願受持供養，恭敬尊重讚歎。</s>
  </p>
  <p id="9">
    <s id="9:1">又復於彼說法大師法座之處，悉皆往彼，</s>
    <s id="9:2">為諸眾生</s>
    <s id="9:3">勸請說是最勝經王。</s>
  </p>
  <p id="10">
    <s id="10:1">何以故？</s>
  </p>
  <p id="11">
    <s id="11:1">世尊！</s>
    <s id="11:2">由說此經，</s>
    <s id="11:3">我之自身并諸眷屬咸蒙利益，</s>
    <s id="11:4">光輝氣力，勇猛威勢，</s>
    <s id="11:5">顏容端正，倍勝於常。</s>
  </p>
  <p id="12">
    <s id="12:1">世尊！</s>
    <s id="12:2">我堅牢地神蒙法味已，</s>
    <s id="12:3">令贍部洲縱廣七千踰繕那地，皆悉沃壤</s>
    <s id="12:4">乃至如前，</s>
    <s id="12:5">所有眾生皆受安樂。</s>
  </p>
  <p id="13">
    <s id="13:1">是故，世尊！</s>
    <s id="13:2">時彼眾生為報我恩，</s>
    <s id="13:3">{}：『我當必定聽受是經，</s>
    <s id="13:4">恭敬供養，</s>
    <s id="13:5">尊重</s>
    <s id="13:6">讚歎。</s>
    <s id="13:7">{應作是念} 』</s>
    <s id="13:8">作是念已，</s>
    <s id="13:9">即從住處</s>
    <s id="13:10">城邑聚落、</s>
    <s id="13:11">舍宅空地，</s>
    <s id="13:12">詣法會所，</s>
    <s id="13:13">頂禮法師，</s>
    <s id="13:14">聽受是經。</s>
  </p>
  <p id="14">
    <s id="14:1">既聽受已，</s>
    <s id="14:2">各還本處，</s>
    <s id="14:3">心生慶喜，</s>
    <s id="14:4">共作是言</s>
    <s id="14:5">：『我等今者得聞甚深無上妙法，</s>
    <s id="14:6">即是攝受不可思議功德之聚，</s>
    <s id="14:7">由經力故，</s>
    <s id="14:8">我等當值無量無邊百千俱胝那庾多佛，</s>
    <s id="14:9">承事供養，</s>
    <s id="14:10">永離三塗極苦之處，</s>
    <s id="14:11">復於來世百千生中，</s>
    <s id="14:12">常生天上，及在人間</s>
    <s id="14:13">受諸勝樂。</s>
  </p>
  <p id="15">
    <s id="15:1">』</s>
    <s id="15:2">時彼諸人各還本處，為諸人眾說是經王，</s>
    <s id="15:3">若一喻、</s>
    <s id="15:4">一品、</s>
    <s id="15:5">一昔因緣、</s>
    <s id="15:6">一如來名、</s>
    <s id="15:7">一菩薩名、</s>
    <s id="15:8">一四句頌、</s>
    <s id="15:9">或復一句， 為諸眾生說是經典，</s>
    <s id="15:10">乃至首題名字。</s>
  </p>
  <p id="16">
    <s id="16:1">世尊！</s>
    <s id="16:2">隨諸眾生所住之處，</s>
    <s id="16:3">其地悉皆沃壤肥濃，</s>
    <s id="16:4">過於餘處。</s>
  </p>
  <p id="17">
    <s id="17:1">凡是土地所生之物，</s>
    <s id="17:2">悉得增長滋茂廣大，</s>
    <s id="17:3">令諸眾生受於快樂，</s>
    <s id="17:4">多饒珍財，</s>
    <s id="17:5">好行惠施，</s>
    <s id="17:6">心常堅固，</s>
    <s id="17:7">深信三寶。 」_</s>
    <s id="17:8">作是語已，</s>
    <s id="17:9">爾時，世尊告堅牢地神曰：「</s>
    <s id="17:10">若有眾生，聞是金光明最勝經王乃至一句，</s>
    <s id="17:11">命終之後，</s>
    <s id="17:12">當得往生三十三天及餘天處。</s>
  </p>
  <p id="18">
    <s id="18:1">若有眾生為欲供養是經王故，</s>
    <s id="18:2">莊嚴宅宇，</s>
    <s id="18:3">乃至張一傘蓋、</s>
    <s id="18:4">懸一繒幡，</s>
    <s id="18:5">由是因緣，</s>
    <s id="18:6">六天之上，如念受生，</s>
    <s id="18:7">七寶妙宮，隨意受用，</s>
    <s id="18:8">各各自然有七千天女，共相娛樂，</s>
    <s id="18:9">日夜常受不可思議殊勝之樂。 」_</s>
    <s id="18:10">作是語已，</s>
    <s id="18:11">爾時，堅牢地神白佛言：「</s>
    <s id="18:12">世尊！</s>
    <s id="18:13">以是因緣，</s>
    <s id="18:14">若有四眾，昇於法座，</s>
    <s id="18:15">說是法時，</s>
    <s id="18:16">我當晝夜擁護是人，</s>
    <s id="18:17">自隱其身</s>
    <s id="18:18">在於座所，</s>
    <s id="18:19">頂戴其足。</s>
  </p>
  <p id="19">
    <s id="19:1">世尊！</s>
    <s id="19:2">如是經典</s>
    <s id="19:3">為彼眾生已於百千佛所種善根者，</s>
    <s id="19:4">於贍部洲流布不滅。</s>
  </p>
  <p id="20">
    <s id="20:1">是諸眾生聽斯經者，</s>
    <s id="20:2">於未來世無量百千俱胝那庾多劫，</s>
    <s id="20:3">天上人中常受勝樂，</s>
    <s id="20:4">得遇諸佛，</s>
    <s id="20:5">速成阿耨多羅三藐三菩提，</s>
    <s id="20:6">不歷三塗生死之苦。 」_</s>
    <s id="20:7">爾時，堅牢地神白佛言：「</s>
    <s id="20:8">世尊！</s>
    <s id="20:9">我有心呪，能利人天，</s>
    <s id="20:10">安樂一切，</s>
    <s id="20:11">若有男子女人及諸四眾，</s>
    <s id="20:12">欲得親見我真身者，</s>
    <s id="20:13">應當至心持此陀羅尼，</s>
    <s id="20:14">隨其所願，皆悉遂心，</s>
    <s id="20:15">所謂資財珍寶伏藏，</s>
    <s id="20:16">及求神通，</s>
    <s id="20:17">長年妙藥并療眾病，</s>
    <s id="20:18">降伏怨敵，</s>
    <s id="20:19">制諸異論。</s>
  </p>
  <p id="21">
    <s id="21:1">當於淨室</s>
    <s id="21:2">安置道場，</s>
    <s id="21:3">洗浴身已，</s>
    <s id="21:4">著鮮潔衣，</s>
    <s id="21:5">踞草座上，</s>
    <s id="21:6">於有舍利尊像之前，</s>
    <s id="21:7">或有舍利制底之所，</s>
    <s id="21:8">燒香</s>
    <s id="21:9">散花，</s>
    <s id="21:10">飲食供養。</s>
  </p>
  <p id="22">
    <s id="22:1">於白月八日布灑星合，</s>
    <s id="22:2">即可誦此請召之呪：_「</s>
    <s id="22:3">怛姪他</s>
    <s id="22:4">只哩只哩_</s>
    <s id="22:5">主嚕主嚕_</s>
    <s id="22:6">句嚕句嚕_</s>
    <s id="22:7">拘柱拘柱_</s>
    <s id="22:8">覩柱覩柱_</s>
    <s id="22:9">縛訶(上)_縛訶_</s>
    <s id="22:10">伐捨伐捨_莎訶_</s>
    <s id="22:11">「世尊！</s>
    <s id="22:12">此之神呪，若有四眾，</s>
    <s id="22:13">誦一百八遍</s>
    <s id="22:14">請召於我，</s>
    <s id="22:15">我為是人即來赴請。</s>
  </p>
  <p id="23">
    <s id="23:1">又復，世尊！</s>
    <s id="23:2">若有眾生欲得見我現身共語者，</s>
    <s id="23:3">亦應如前安置法式，</s>
    <s id="23:4">誦此神呪：_「</s>
    <s id="23:5">怛姪他_</s>
    <s id="23:6">頞折泥(去)</s>
    <s id="23:7">頡力剎泥</s>
    <s id="23:8">室尼達哩</s>
    <s id="23:9">訶訶呬呬</s>
    <s id="23:10">區嚕_伐囇_莎訶_</s>
    <s id="23:11">「世尊！</s>
    <s id="23:12">若人持此呪時，</s>
    <s id="23:13">應誦一百八遍，</s>
    <s id="23:14">并誦前呪，</s>
    <s id="23:15">我必現身，</s>
    <s id="23:16">隨其所願，悉得成就，</s>
    <s id="23:17">終不虛然。</s>
  </p>
  <p id="24">
    <s id="24:1">若欲誦此呪時，</s>
    <s id="24:2">先誦護身呪曰：_「</s>
    <s id="24:3">怛姪他</s>
    <s id="24:4">儞室里</s>
    <s id="24:5">末捨羯㨖_</s>
    <s id="24:6">捺㨖矩㨖_</s>
    <s id="24:7">勃地(上)_</s>
    <s id="24:8">勃地囇_</s>
    <s id="24:9">婢㨖婢㨖_</s>
    <s id="24:10">矩句㨖_</s>
    <s id="24:11">佉婆(上)只里_莎訶_</s>
    <s id="24:12">「世尊！</s>
    <s id="24:13">誦此呪時，取五色線，</s>
    <s id="24:14">誦呪二十一遍，</s>
    <s id="24:15">作二十一結，</s>
    <s id="24:16">繫在左臂肘後，</s>
    <s id="24:17">即便護身，</s>
    <s id="24:18">無有所懼。</s>
  </p>
  <p id="25">
    <s id="25:1">若有至心誦此呪者，</s>
    <s id="25:2">所求必遂，</s>
    <s id="25:3">我不妄語，</s>
    <s id="25:4">我以佛法僧寶而</s>
    <s id="25:5">為要契證知是實。 」_</s>
    <s id="25:6">爾時，世尊告地神曰：「{}</s>
    <s id="25:7">汝能以是實語神呪，</s>
    <s id="25:8">護此經王及說法者，</s>
    <s id="25:9">{善哉！善哉！}</s>
    <s id="25:10">以是因緣</s>
    <s id="25:11">令汝獲得無量福報。</s>
    <s id="25:12">{金光明最勝王經}</s>
    <s id="25:13">{堅牢地神品第十八}</s>
  </p>
</text>
