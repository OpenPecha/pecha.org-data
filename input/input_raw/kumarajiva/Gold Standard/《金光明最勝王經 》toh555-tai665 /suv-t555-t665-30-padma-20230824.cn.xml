<?xml version='1.0' encoding='utf-8'?>
<text>
  <p id="1">
    <s id="1:1">{}</s>
  </p>
  <p id="2">
    <s id="2:1">爾時，</s>
    <s id="2:2">大辯才天女即從座起，</s>
    <s id="2:3">合掌恭敬，</s>
    <s id="2:4">以直言詞讚世尊曰：_「</s>
    <s id="2:5">南無</s>
    <s id="2:6">釋迦牟尼如來應正等覺！</s>
    <s id="2:7">身真金色，</s>
    <s id="2:8">咽如螺貝，</s>
    <s id="2:9">面如滿月，</s>
    <s id="2:10">目類青蓮，</s>
    <s id="2:11">脣口赤好</s>
    <s id="2:12">如頗梨色，</s>
    <s id="2:13">鼻高修直</s>
    <s id="2:14">如截金鋌，</s>
    <s id="2:15">齒白齊密</s>
    <s id="2:16">如拘物頭華，</s>
    <s id="2:17">身光普照，</s>
    <s id="2:18">如百千日，</s>
    <s id="2:19">光彩映徹，</s>
    <s id="2:20">如贍部金。</s>
  </p>
  <p id="3">
    <s id="3:1">其所言說無有錯謬，</s>
    <s id="3:2">示三解脫門，</s>
    <s id="3:3">開三菩提路，</s>
    <s id="3:4">心常清淨，</s>
    <s id="3:5">意樂亦然，</s>
    <s id="3:6">佛所住處及所行境亦常清淨，</s>
    <s id="3:7">離非威儀，</s>
    <s id="3:8">進止無謬。</s>
  </p>
  <p id="4">
    <s id="4:1">六年苦行，</s>
    <s id="4:2">三轉法輪，</s>
    <s id="4:3">度苦眾生，</s>
    <s id="4:4">令歸彼岸。</s>
  </p>
  <p id="5">
    <s id="5:1">身相圓滿如拘陀樹，</s>
    <s id="5:2">六度熏修，</s>
    <s id="5:3">三業無失，</s>
    <s id="5:4">具一切智，</s>
    <s id="5:5">自他利滿，</s>
    <s id="5:6">所有宣說</s>
    <s id="5:7">常為眾生，</s>
    <s id="5:8">言不虛設，</s>
    <s id="5:9">於釋種中為大師子，</s>
    <s id="5:10">堅固勇猛，</s>
    <s id="5:11">具八解脫。</s>
  </p>
  <p id="6">
    <s id="6:1">我今隨力稱讚如來少分功德，</s>
    <s id="6:2">猶如蚊子飲大海水，</s>
    <s id="6:3">願以此福廣及有情，</s>
    <s id="6:4">永離生死，</s>
    <s id="6:5">成無上道。 」_</s>
    <s id="6:6">爾時，</s>
    <s id="6:7">世尊告大辯才天曰：「</s>
    <s id="6:8">{} 汝久修習，</s>
    <s id="6:9">具大辯才，</s>
    <s id="6:10">今復於我廣陳讚歎，</s>
    <s id="6:11">{善哉！善哉！}</s>
    <s id="6:12">令汝速證無上法門，</s>
    <s id="6:13">相好圓明，</s>
    <s id="6:14">普利一切。</s>
    <s id="6:15">{金光明最勝王經}</s>
    <s id="6:16">{大辯才天女讚歎品第三十}</s>
  </p>
</text>
