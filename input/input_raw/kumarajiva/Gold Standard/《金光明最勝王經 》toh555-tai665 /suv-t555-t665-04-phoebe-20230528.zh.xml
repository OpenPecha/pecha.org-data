<?xml version='1.0' encoding='utf-8'?>
<text>
  <p id="1">
    <s id="1:1">金光明最勝王經</s>
  </p>
  <p id="2">
    <s id="2:1">夢見金鼓懺悔品第四</s>
  </p>
  <p id="3">
    <s id="3:1">爾時，妙幢菩薩親於佛前聞妙法已，歡喜踊躍，</s>
    <s id="3:2">一心思惟，</s>
    <s id="3:3">還至本處。</s>
  </p>
  <p id="4">
    <s id="4:1">於夜夢中見大金鼓，光明晃耀猶如日輪，</s>
    <s id="4:2">於此光中得見十方無量諸佛，於寶樹下坐琉璃座，</s>
    <s id="4:3">無量百千大眾圍遶而為說法。</s>
  </p>
  <p id="5">
    <s id="5:1">見一婆羅門桴擊金鼓，出大音聲，</s>
    <s id="5:2">聲中演說微妙伽他明懺悔法。</s>
  </p>
  <p id="6">
    <s id="6:1">妙幢聞已，皆悉憶持，</s>
    <s id="6:2">繫念而住。</s>
  </p>
  <p id="7">
    <s id="7:1">至天曉已與無量百千大眾圍遶，</s>
    <s id="7:2">將諸供具出王舍城，</s>
    <s id="7:3">詣鷲峯山，</s>
    <s id="7:4">至世尊所，</s>
    <s id="7:5">禮佛足已</s>
    <s id="7:6">布設香花，</s>
    <s id="7:7">右遶三匝，</s>
    <s id="7:8">退坐一面，合掌恭敬，瞻仰尊顏，</s>
    <s id="7:9">白佛言：</s>
    <s id="7:10">「世尊！我於夢中見婆羅門以手執桴，擊妙金鼓，出大音聲，</s>
    <s id="7:11">聲中演說微妙伽他明懺悔法，</s>
    <s id="7:12">我皆憶持。</s>
  </p>
  <p id="8">
    <s id="8:1">惟願世尊降大慈悲，聽我所說。 」</s>
    <s id="8:2">即於佛前，而說頌曰：_</s>
    <s id="8:3">「我於昨夜中，</s>
    <s id="8:4">夢見大金鼓；</s>
    <s id="8:5">_其形極姝妙，</s>
    <s id="8:6">周遍有金光。</s>
  </p>
  <p id="9">
    <s id="9:1">_猶如盛日輪，</s>
    <s id="9:2">光明皆普耀，</s>
    <s id="9:3">_充滿十方界，</s>
    <s id="9:4">咸見於諸佛。</s>
  </p>
  <p id="10">
    <s id="10:1">_在於寶樹下，</s>
    <s id="10:2">各處琉璃座；</s>
    <s id="10:3">_無量百千眾，</s>
    <s id="10:4">恭敬而圍遶。</s>
  </p>
  <p id="11">
    <s id="11:1">_有一婆羅門，</s>
    <s id="11:2">以桴擊金鼓；</s>
    <s id="11:3">_於其鼓聲內，</s>
    <s id="11:4">說此妙伽他。</s>
  </p>
  <p id="12">
    <s id="12:1">_金光明鼓出妙聲，</s>
    <s id="12:2">遍至三千大千界；</s>
    <s id="12:3">_能滅三塗極重罪，</s>
    <s id="12:4">及以人中諸苦厄。</s>
  </p>
  <p id="13">
    <s id="13:1">_由此金鼓聲威力，</s>
    <s id="13:2">永滅一切煩惱障，</s>
    <s id="13:3">{譬如自在牟尼尊。}</s>
    <s id="13:4">_斷除怖畏令安隱， {}</s>
  </p>
  <p id="14">
    <s id="14:1">_佛於生死大海中，</s>
    <s id="14:2">積行修成一切智；</s>
    <s id="14:3">_能令眾生覺品具，</s>
    <s id="14:4">究竟咸歸功德海。</s>
  </p>
  <p id="15">
    <s id="15:1">_由此金鼓出妙聲，</s>
    <s id="15:2">普令聞者獲梵響，</s>
    <s id="15:3">_證得無上菩提果，</s>
    <s id="15:4">常轉清淨妙法輪。</s>
  </p>
  <p id="16">
    <s id="16:1">_住壽不可思議劫，</s>
    <s id="16:2">隨機說法利群生；</s>
    <s id="16:3">_能斷煩惱眾苦流，</s>
    <s id="16:4">貪瞋癡等皆除滅。</s>
  </p>
  <p id="17">
    <s id="17:1">_若有眾生處惡趣，</s>
    <s id="17:2">大火猛焰周遍身；</s>
    <s id="17:3">_若得聞是妙鼓音，</s>
    <s id="17:4">即能離苦歸依佛。</s>
  </p>
  <p id="18">
    <s id="18:1">_皆得成就宿命智，</s>
    <s id="18:2">能憶過去百千生；</s>
    <s id="18:3">_悉皆正念牟尼尊，</s>
    <s id="18:4">得聞如來甚深教。</s>
  </p>
  <p id="19">
    <s id="19:1">_由聞金鼓勝妙音，</s>
    <s id="19:2">常得親近於諸佛；</s>
    <s id="19:3">_悉能捨離諸惡業，</s>
    <s id="19:4">純修清淨諸善品。</s>
  </p>
  <p id="20">
    <s id="20:1">_一切天人有情類，</s>
    <s id="20:2">殷重至誠祈願者；</s>
    <s id="20:3">_得聞金鼓妙音聲，</s>
    <s id="20:4">能令所求皆滿足。</s>
  </p>
  <p id="21">
    <s id="21:1">_眾生墮在無間獄，</s>
    <s id="21:2">猛火炎熾苦焚身；</s>
    <s id="21:3">_無有救護處輪迴，</s>
    <s id="21:4">聞者能令苦除滅。</s>
  </p>
  <p id="22">
    <s id="22:1">_人天餓鬼傍生中，</s>
    <s id="22:2">所有現受諸苦難；</s>
    <s id="22:3">_得聞金鼓發妙響，</s>
    <s id="22:4">皆蒙離苦得解脫。</s>
  </p>
  <p id="23">
    <s id="23:1">_現在十方界，</s>
    <s id="23:2">常住兩足尊；</s>
    <s id="23:3">_願以大悲心，</s>
    <s id="23:4">哀愍憶念我。</s>
  </p>
  <p id="24">
    <s id="24:1">_眾生無歸依，</s>
    <s id="24:2">亦無有救護；</s>
    <s id="24:3">_為如是等類，</s>
    <s id="24:4">能作大歸依。</s>
  </p>
  <p id="25">
    <s id="25:1">_我先所作罪，</s>
    <s id="25:2">極重諸惡業；</s>
    <s id="25:3">_今對十力前，</s>
    <s id="25:4">至心皆懺悔。</s>
  </p>
  <p id="26">
    <s id="26:1">_我不信諸佛，</s>
    <s id="26:2">亦不敬尊親，</s>
    <s id="26:3">_不務修眾善，</s>
    <s id="26:4">常造諸惡業。</s>
  </p>
  <p id="27">
    <s id="27:1">_或自恃尊高，種姓及財位，</s>
    <s id="27:2">_盛年行放逸，</s>
    <s id="27:3">常造諸惡業。</s>
  </p>
  <p id="28">
    <s id="28:1">_心恒起邪念，</s>
    <s id="28:2">口陳於惡言，</s>
    <s id="28:3">_不見於過罪，</s>
    <s id="28:4">常造諸惡業。</s>
  </p>
  <p id="29">
    <s id="29:1">_恒作愚夫行，</s>
    <s id="29:2">無明闇覆心，</s>
    <s id="29:3">_隨順不善友，</s>
    <s id="29:4">常造諸惡業。</s>
  </p>
  <p id="30">
    <s id="30:1">_或因諸戲樂，</s>
    <s id="30:2">或復懷憂惱，</s>
    <s id="30:3">_為貪瞋所纏，</s>
    <s id="30:4">故我造諸惡。</s>
  </p>
  <p id="31">
    <s id="31:1">_親近不善人，</s>
    <s id="31:2">及由慳嫉意，</s>
    <s id="31:3">_貧窮行諂誑，</s>
    <s id="31:4">故我造諸惡。</s>
  </p>
  <p id="32">
    <s id="32:1">_雖不樂眾過，</s>
    <s id="32:2">由有怖畏故，</s>
    <s id="32:3">_及不得自在，</s>
    <s id="32:4">故我造諸惡。</s>
  </p>
  <p id="33">
    <s id="33:1">_或為躁動心，</s>
    <s id="33:2">或因瞋恚恨，</s>
    <s id="33:3">_及以飢渴惱，</s>
    <s id="33:4">故我造諸惡。</s>
  </p>
  <p id="34">
    <s id="34:1">_由飲食衣服，</s>
    <s id="34:2">及貪愛女人，</s>
    <s id="34:3">_煩惱火所燒，</s>
    <s id="34:4">故我造諸惡。</s>
  </p>
  <p id="35">
    <s id="35:1">_於佛法僧眾，</s>
    <s id="35:2">不生恭敬心，</s>
    <s id="35:3">_作如是眾罪，</s>
    <s id="35:4">我今悉懺悔。</s>
  </p>
  <p id="36">
    <s id="36:1">_於獨覺菩薩，</s>
    <s id="36:2">亦無恭敬心，</s>
    <s id="36:3">_作如是眾罪，</s>
    <s id="36:4">我今悉懺悔。</s>
  </p>
  <p id="37">
    <s id="37:1">_無知謗正法，</s>
    <s id="37:2">不孝於父母，</s>
    <s id="37:3">_作如是眾罪，</s>
    <s id="37:4">我今悉懺悔。</s>
  </p>
  <p id="38">
    <s id="38:1">_由愚癡憍慢，</s>
    <s id="38:2">及以貪瞋力，</s>
    <s id="38:3">_作如是眾罪，</s>
    <s id="38:4">我今悉懺悔。</s>
  </p>
  <p id="39">
    <s id="39:1">_我於十方界，</s>
    <s id="39:2">供養無數佛；</s>
    <s id="39:3">_當願拔眾生，</s>
    <s id="39:4">令離諸苦難。</s>
  </p>
  <p id="40">
    <s id="40:1">_願一切有情，</s>
    <s id="40:2">皆令住十地；</s>
    <s id="40:3">_福智圓滿已，</s>
    <s id="40:4">成佛導群迷。</s>
  </p>
  <p id="41">
    <s id="41:1">_我為諸眾生，</s>
    <s id="41:2">苦行百千劫；</s>
    <s id="41:3">_以大智慧力，</s>
    <s id="41:4">皆令出苦海。</s>
  </p>
  <p id="42">
    <s id="42:1">_我為諸含識，</s>
    <s id="42:2">_最勝金光明，</s>
    <s id="42:3">演說甚深經，{}</s>
    <s id="42:4">能除諸惡業。</s>
  </p>
  <p id="43">
    <s id="43:1">_若人百千劫，</s>
    <s id="43:2">造諸極重罪；</s>
    <s id="43:3">_暫時能發露，</s>
    <s id="43:4">眾惡盡消除。</s>
  </p>
  <p id="44">
    <s id="44:1">_依此金光明，</s>
    <s id="44:2">作如是懺悔；</s>
    <s id="44:3">{}一切諸苦業。</s>
  </p>
  <p id="45">
    <s id="45:1">_由斯能速盡，</s>
    <s id="45:2">_勝定百千種，</s>
    <s id="45:3">不思議總持，</s>
    <s id="45:4">_根力覺道支，</s>
    <s id="45:5">修習常無倦。</s>
  </p>
  <p id="46">
    <s id="46:1">_我當至十地，具足珍寶處，</s>
    <s id="46:2">_圓滿佛功德，</s>
    <s id="46:3">濟渡生死流。</s>
  </p>
  <p id="47">
    <s id="47:1">_我於諸佛海，</s>
    <s id="47:2">甚深功德藏，</s>
    <s id="47:3">_妙智難思議，</s>
    <s id="47:4">皆令得具足。</s>
  </p>
  <p id="48">
    <s id="48:1">_唯願十方佛，</s>
    <s id="48:2">觀察護念我；</s>
    <s id="48:3">_皆以大悲心，</s>
    <s id="48:4">哀受我懺悔。</s>
  </p>
  <p id="49">
    <s id="49:1">_我於多劫中，</s>
    <s id="49:2">所造諸惡業；</s>
    <s id="49:3">_由斯生苦惱，</s>
    <s id="49:4">哀愍願消除。</s>
  </p>
  <p id="50">
    <s id="50:1">_我造諸惡業，</s>
    <s id="50:2">常生憂怖心；</s>
    <s id="50:3">_於四威儀中，</s>
    <s id="50:4">曾無歡樂想。</s>
  </p>
  <p id="51">
    <s id="51:1">_諸佛具大悲，</s>
    <s id="51:2">能除眾生怖；</s>
    <s id="51:3">_願受我懺悔，</s>
    <s id="51:4">令得離憂苦。</s>
  </p>
  <p id="52">
    <s id="52:1">_我有煩惱障，</s>
    <s id="52:2">及以諸報業；</s>
    <s id="52:3">_願以大悲水，洗濯令清淨。</s>
  </p>
  <p id="53">
    <s id="53:1">_我先作諸罪，</s>
    <s id="53:2">及現造惡業；</s>
    <s id="53:3">_至心皆發露，</s>
    <s id="53:4">咸願得蠲除。</s>
  </p>
  <p id="54">
    <s id="54:1">_未來諸惡業，</s>
    <s id="54:2">防護令不起；</s>
    <s id="54:3">_設令有違者，</s>
    <s id="54:4">終不敢覆藏。</s>
  </p>
  <p id="55">
    <s id="55:1">_身三語四種，</s>
    <s id="55:2">意業復有三；</s>
    <s id="55:3">_繫縛諸有情，</s>
    <s id="55:4">無始恒相續。</s>
  </p>
  <p id="56">
    <s id="56:1">_由斯三種行，</s>
    <s id="56:2">造作十惡業，</s>
    <s id="56:3">_如是眾多罪，</s>
    <s id="56:4">我今皆懺悔。</s>
  </p>
  <p id="57">
    <s id="57:1">_我造諸惡業，</s>
    <s id="57:2">苦報當自受；</s>
    <s id="57:3">_今於諸佛前，</s>
    <s id="57:4">至誠皆懺悔。</s>
  </p>
  <p id="58">
    <s id="58:1">_於此贍部洲，</s>
    <s id="58:2">及他方世界；</s>
    <s id="58:3">_所有諸善業，</s>
    <s id="58:4">今我皆隨喜。</s>
  </p>
  <p id="59">
    <s id="59:1">_願離十惡業，修行十善道；_安住十地中，常見十方佛。</s>
  </p>
  <p id="60">
    <s id="60:1">_我以身語意，</s>
    <s id="60:2">所修福智業；</s>
    <s id="60:3">_願以此善根，速成無上慧。</s>
  </p>
  <p id="61">
    <s id="61:1">_我今親對十力前，</s>
    <s id="61:2">發露眾多苦難事；</s>
    <s id="61:3">_凡愚迷惑三有難，</s>
    <s id="61:4">恒造極重惡業難，</s>
    <s id="61:5">_我所積集欲邪難，</s>
    <s id="61:6">常起貪愛流轉難，</s>
    <s id="61:7">_於此世間耽著難，</s>
    <s id="61:8">一切愚夫煩惱難，</s>
    <s id="61:9">_狂心散動顛倒難，</s>
    <s id="61:10">及以親近惡友難，</s>
    <s id="61:11">_於生死中貪染難，</s>
    <s id="61:12">瞋癡闇鈍造罪難，</s>
    <s id="61:13">_生八無暇惡處難，</s>
    <s id="61:14">未曾積集功德難，</s>
    <s id="61:15">_我今皆於最勝前，</s>
    <s id="61:16">懺悔無邊罪惡業。</s>
  </p>
  <p id="62">
    <s id="62:1">_我今歸依諸善逝，</s>
    <s id="62:2">我禮德海無上尊；</s>
    <s id="62:3">_如大金山照十方，</s>
    <s id="62:4">唯願慈悲哀攝受。</s>
  </p>
  <p id="63">
    <s id="63:1">_身色金光淨無垢，</s>
    <s id="63:2">目如清淨紺琉璃；</s>
    <s id="63:3">_吉祥威德名稱尊，</s>
    <s id="63:4">大悲慧日除眾闇。</s>
  </p>
  <p id="64">
    <s id="64:1">_佛日光明常普遍，</s>
    <s id="64:2">善淨無垢離諸塵；</s>
    <s id="64:3">_牟尼月照極清涼，</s>
    <s id="64:4">能除眾生煩惱熱。</s>
  </p>
  <p id="65">
    <s id="65:1">_三十二相遍莊嚴，</s>
    <s id="65:2">八十隨好皆圓滿；</s>
    <s id="65:3">_福德難思無與等，</s>
    <s id="65:4">如日流光照世間。</s>
  </p>
  <p id="66">
    <s id="66:1">_色如琉璃淨無垢，</s>
    <s id="66:2">猶如滿月處虛空；</s>
    <s id="66:3">_妙頗梨網映金軀，</s>
    <s id="66:4">種種光明以嚴飾。</s>
  </p>
  <p id="67">
    <s id="67:1">_於生死苦瀑流內，</s>
    <s id="67:2">老病憂愁水所漂；</s>
    <s id="67:3">_如是苦海難堪忍，</s>
    <s id="67:4">佛日舒光令永竭。</s>
  </p>
  <p id="68">
    <s id="68:1">_我今稽首一切智，三千世界希有尊，</s>
    <s id="68:2">_光明晃耀紫金身，</s>
    <s id="68:3">種種妙好皆嚴飾。</s>
  </p>
  <p id="69">
    <s id="69:1">_如大海水量難知，</s>
    <s id="69:2">大地微塵不可數，</s>
    <s id="69:3">_如妙高山叵稱量，</s>
    <s id="69:4">亦如虛空無有際。</s>
  </p>
  <p id="70">
    <s id="70:1">_諸佛功德亦如是，</s>
    <s id="70:2">一切有情不能知，</s>
    <s id="70:3">_於無量劫諦思惟，</s>
    <s id="70:4">無有能知德海岸。</s>
  </p>
  <p id="71">
    <s id="71:1">_盡此大地諸山岳，</s>
    <s id="71:2">析如微塵能算知，</s>
    <s id="71:3">_毛端渧海尚可量，</s>
    <s id="71:4">佛之功德無能數。</s>
  </p>
  <p id="72">
    <s id="72:1">_一切有情皆共讚，</s>
    <s id="72:2">世尊名稱諸功德，</s>
    <s id="72:3">_清淨相好妙莊嚴，</s>
    <s id="72:4">不可稱量知分齊。</s>
  </p>
  <p id="73">
    <s id="73:1">_我之所有眾善業，</s>
    <s id="73:2">願得速成無上尊，</s>
    <s id="73:3">_廣說正法利群生，</s>
    <s id="73:4">悉令解脫於眾苦。</s>
  </p>
  <p id="74">
    <s id="74:1">_降伏大力魔軍眾，</s>
    <s id="74:2">當轉無上正法輪；</s>
    <s id="74:3">_久住劫數難思議，</s>
    <s id="74:4">充足眾生甘露味。</s>
  </p>
  <p id="75">
    <s id="75:1">_猶如過去諸最勝，</s>
    <s id="75:2">六波羅蜜皆圓滿；</s>
    <s id="75:3">_滅諸貪欲及瞋癡，</s>
    <s id="75:4">降伏煩惱除眾苦。</s>
  </p>
  <p id="76">
    <s id="76:1">_願我常得宿命智，</s>
    <s id="76:2">能憶過去百千生；</s>
    <s id="76:3">_亦常憶念牟尼尊，</s>
    <s id="76:4">得聞諸佛甚深法。</s>
  </p>
  <p id="77">
    <s id="77:1">_願我以斯諸善業，</s>
    <s id="77:2">奉事無邊最勝尊；</s>
    <s id="77:3">_遠離一切不善因，</s>
    <s id="77:4">恒得修行真妙法。</s>
  </p>
  <p id="78">
    <s id="78:1">_一切世界諸眾生，</s>
    <s id="78:2">悉皆離苦得安樂；</s>
    <s id="78:3">_所有諸根不具足，</s>
    <s id="78:4">令彼身相皆圓滿。</s>
  </p>
  <p id="79">
    <s id="79:1">_若有眾生遭病苦，</s>
    <s id="79:2">身形羸瘦無所依；</s>
    <s id="79:3">_咸令病苦得消除，</s>
    <s id="79:4">諸根色力皆充滿。</s>
  </p>
  <p id="80">
    <s id="80:1">_若犯王法當刑戮，</s>
    <s id="80:2">眾苦逼迫生憂惱；</s>
    <s id="80:3">_彼受如斯極苦時，</s>
    <s id="80:4">無有歸依能救護。</s>
  </p>
  <p id="81">
    <s id="81:1">_若受鞭杖枷鎖繫，</s>
    <s id="81:2">種種苦具切其身；</s>
    <s id="81:3">_無量百千憂惱時，</s>
    <s id="81:4">逼迫身心無暫樂。</s>
  </p>
  <p id="82">
    <s id="82:1">_皆令得免於繫縛，及以鞭杖苦楚事；</s>
    <s id="82:2">_將臨刑者得命全，</s>
    <s id="82:3">眾苦皆令永除盡。</s>
  </p>
  <p id="83">
    <s id="83:1">_若有眾生飢渴逼，</s>
    <s id="83:2">令得種種殊勝味；</s>
    <s id="83:3">_盲者得視聾者聞，</s>
    <s id="83:4">跛者能行瘂能語。</s>
  </p>
  <p id="84">
    <s id="84:1">_貧窮眾生獲寶藏，</s>
    <s id="84:2">倉庫盈溢無所乏；</s>
    <s id="84:3">_皆令得受上妙樂，</s>
    <s id="84:4">無一眾生受苦惱。</s>
  </p>
  <p id="85">
    <s id="85:1">_一切人天皆樂見，</s>
    <s id="85:2">容儀溫雅甚端嚴；</s>
    <s id="85:3">_悉皆現受無量樂，</s>
    <s id="85:4">受用豐饒福德具。</s>
  </p>
  <p id="86">
    <s id="86:1">_隨彼眾生念伎樂，</s>
    <s id="86:2">眾妙音聲皆現前；</s>
    <s id="86:3">_念水即現清涼池，金色蓮花汎其上。</s>
  </p>
  <p id="87">
    <s id="87:1">_隨彼眾生心所念，</s>
    <s id="87:2">飲食衣服及床敷；</s>
    <s id="87:3">_金銀珍寶妙琉璃，</s>
    <s id="87:4">瓔珞莊嚴皆具足。</s>
  </p>
  <p id="88">
    <s id="88:1">_勿令眾生聞惡響，</s>
    <s id="88:2">亦復不見有相違；</s>
    <s id="88:3">_所受容貌悉端嚴，</s>
    <s id="88:4">各各慈心相愛樂。</s>
  </p>
  <p id="89">
    <s id="89:1">_世間資生諸樂具，</s>
    <s id="89:2">隨心念時皆滿足；</s>
    <s id="89:3">_所得珍財無悋惜，</s>
    <s id="89:4">分布施與諸眾生。</s>
  </p>
  <p id="90">
    <s id="90:1">_燒香末香及塗香，</s>
    <s id="90:2">眾妙雜花非一色；</s>
    <s id="90:3">_每日三時從樹墮，</s>
    <s id="90:4">隨心受用生歡喜。</s>
  </p>
  <p id="91">
    <s id="91:1">_普願眾生咸供養，十方一切最勝尊；_三乘清淨妙法門，菩薩獨覺聲聞眾。</s>
  </p>
  <p id="92">
    <s id="92:1">_常願勿處於卑賤，</s>
    <s id="92:2">不墮無暇八難中；</s>
    <s id="92:3">_生在有暇人中尊，</s>
    <s id="92:4">恒得親承十方佛。</s>
  </p>
  <p id="93">
    <s id="93:1">_願得常生富貴家，</s>
    <s id="93:2">財寶倉庫皆盈滿；</s>
    <s id="93:3">_顏貌名稱無與等，</s>
    <s id="93:4">壽命延長經劫數。</s>
  </p>
  <p id="94">
    <s id="94:1">_悉願女人變為男，</s>
    <s id="94:2">勇健聰明多智慧；</s>
    <s id="94:3">_一切常行菩薩道，</s>
    <s id="94:4">勤修六度到彼岸。</s>
  </p>
  <p id="95">
    <s id="95:1">_常見十方無量佛，</s>
    <s id="95:2">寶王樹下而安處；</s>
    <s id="95:3">_處妙琉璃師子座，</s>
    <s id="95:4">恒得親承轉法輪。</s>
  </p>
  <p id="96">
    <s id="96:1">_若於過去及現在，</s>
    <s id="96:2">輪迴三有造諸業；</s>
    <s id="96:3">_能招可厭不善趣，</s>
    <s id="96:4">願得消滅永無餘。</s>
  </p>
  <p id="97">
    <s id="97:1">_一切眾生於有海，</s>
    <s id="97:2">生死羂網堅牢縛；</s>
    <s id="97:3">_願以智劍為斷除，</s>
    <s id="97:4">離苦速證菩提處。</s>
  </p>
  <p id="98">
    <s id="98:1">_眾生於此贍部內，</s>
    <s id="98:2">或於他方世界中；</s>
    <s id="98:3">_所作種種勝福因，</s>
    <s id="98:4">我今皆悉生隨喜。</s>
  </p>
  <p id="99">
    <s id="99:1">_以此隨喜福德事，</s>
    <s id="99:2">及身語意造眾善；</s>
    <s id="99:3">_願此勝業常增長，</s>
    <s id="99:4">速證無上大菩提。</s>
  </p>
  <p id="100">
    <s id="100:1">_所有禮讚佛功德，</s>
    <s id="100:2">深心清淨無瑕穢；</s>
    <s id="100:3">_迴向發願福無邊，</s>
    <s id="100:4">當超惡趣六十劫。</s>
  </p>
  <p id="101">
    <s id="101:1">_若有男子及女人，</s>
    <s id="101:2">婆羅門等諸勝族；</s>
    <s id="101:3">_合掌一心讚歎佛，</s>
    <s id="101:4">生生常憶宿世事。</s>
  </p>
  <p id="102">
    <s id="102:1">_諸根清淨身圓滿，</s>
    <s id="102:2">殊勝功德皆成就；</s>
    <s id="102:3">_願於未來所生處，常得人天共瞻仰。</s>
  </p>
  <p id="103">
    <s id="103:1">_非於一佛十佛所，修諸善根今得聞；</s>
    <s id="103:2">_百千佛所種善根，</s>
    <s id="103:3">方得聞斯懺悔法。」</s>
    <s id="103:4">_爾時世尊聞此說已，</s>
    <s id="103:5">讚妙幢菩薩言：「善哉！善哉！</s>
    <s id="103:6">善男子！如汝所夢，金鼓出聲讚歎如來真實功德，</s>
    <s id="103:7">并懺悔法；若有聞者，</s>
    <s id="103:8">獲福甚多，廣利有情，</s>
    <s id="103:9">滅除罪障。</s>
  </p>
  <p id="104">
    <s id="104:1">汝今應知此之勝業，皆是過去讚歎發願，宿習因緣，</s>
    <s id="104:2">及由諸佛威力加護，此之因緣，當為汝說。 」</s>
    <s id="104:3">時諸大眾聞是法已，</s>
    <s id="104:4">咸皆歡喜，</s>
    <s id="104:5">信受奉行。</s>
  </p>
</text>
