<?xml version='1.0' encoding='utf-8'?>
<text>
  <p id="1">
    <s id="1:1">{}爾時， 世尊普告無量菩薩，及諸人天一切大眾：「</s>
    <s id="1:2">汝等當知！</s>
    <s id="1:3">我於無量無數大劫，</s>
    <s id="1:4">勤修苦行，</s>
    <s id="1:5">獲甚深法，菩提正因，已為汝說。</s>
  </p>
  <p id="2">
    <s id="2:1">汝等誰能發勇猛心，</s>
    <s id="2:2">恭敬守護， 我涅槃後，於此法門廣宣流布，</s>
    <s id="2:3">能令正法久住世間？ 」_</s>
    <s id="2:4">爾時， 眾中有六十俱胝諸大菩薩， 六十俱胝諸天大眾，</s>
    <s id="2:5">異口同音作如是語：「</s>
    <s id="2:6">世尊！我等咸有欣樂之心，</s>
    <s id="2:7">於佛世尊無量大劫勤修苦行，</s>
    <s id="2:8">所獲甚深微妙之法菩提正因，恭敬護持，</s>
    <s id="2:9">不惜身命。 佛涅槃後，於此法門廣宣流布，</s>
    <s id="2:10">當令正法久住世間。 」_</s>
    <s id="2:11">爾時諸大菩薩，即於佛前說伽他曰：_「</s>
    <s id="2:12">世尊真實語，</s>
    <s id="2:13">安住於實法；_</s>
    <s id="2:14">由彼真實故，</s>
    <s id="2:15">護持於此經。</s>
  </p>
  <p id="3">
    <s id="3:1">_大悲為甲冑，</s>
    <s id="3:2">安住於大慈；_</s>
    <s id="3:3">由彼慈悲力，</s>
    <s id="3:4">護持於此經。</s>
  </p>
  <p id="4">
    <s id="4:1">_福資糧圓滿，</s>
    <s id="4:2">生起智資糧；_</s>
    <s id="4:3">由資糧滿故，</s>
    <s id="4:4">護持於此經。</s>
  </p>
  <p id="5">
    <s id="5:1">_降伏一切魔，</s>
    <s id="5:2">破滅諸邪論；_</s>
    <s id="5:3">斷除惡見故，</s>
    <s id="5:4">護持於此經。</s>
  </p>
  <p id="6">
    <s id="6:1">_護世并釋梵， 乃至阿蘇羅；_</s>
    <s id="6:2">龍神藥叉等，</s>
    <s id="6:3">護持於此經。</s>
  </p>
  <p id="7">
    <s id="7:1">_地上及虛空，</s>
    <s id="7:2">久住於斯者；_</s>
    <s id="7:3">奉持佛教故，</s>
    <s id="7:4">護持於此經。</s>
  </p>
  <p id="8">
    <s id="8:1">_四梵住相應，</s>
    <s id="8:2">四聖諦嚴飾；_</s>
    <s id="8:3">降伏四魔故，</s>
    <s id="8:4">護持於此經。</s>
  </p>
  <p id="9">
    <s id="9:1">_虛空成質礙，</s>
    <s id="9:2">質礙成虛空；_</s>
    <s id="9:3">諸佛所護持，</s>
    <s id="9:4">無能傾動者。 」_</s>
    <s id="9:5">爾時，四大天王聞佛說此護持妙法，</s>
    <s id="9:6">各生隨喜護正法心，</s>
    <s id="9:7">一時同聲說伽他曰：_「</s>
    <s id="9:8">我今於此經，</s>
    <s id="9:9">及男女眷屬；_</s>
    <s id="9:10">皆一心擁護，</s>
    <s id="9:11">令得廣流通。</s>
  </p>
  <p id="10">
    <s id="10:1">_若有持經者，</s>
    <s id="10:2">能作菩提因；_</s>
    <s id="10:3">我常於四方，</s>
    <s id="10:4">擁護而承事。 」_</s>
    <s id="10:5">爾時，天帝釋合掌恭敬，</s>
    <s id="10:6">說伽他曰：_「</s>
    <s id="10:7">諸佛證此法，</s>
    <s id="10:8">為欲報恩故；_</s>
    <s id="10:9">饒益菩薩眾，</s>
    <s id="10:10">出世演斯經。</s>
  </p>
  <p id="11">
    <s id="11:1">_我於彼諸佛，</s>
    <s id="11:2">報恩常供養；_</s>
    <s id="11:3">護持如是經， 及以持經者。 」_</s>
    <s id="11:4">爾時，覩史多天子合掌恭敬，</s>
    <s id="11:5">說伽他曰：_「</s>
    <s id="11:6">佛說如是經，</s>
    <s id="11:7">若有能持者；_</s>
    <s id="11:8">當住菩提位，</s>
    <s id="11:9">來生覩史天。</s>
  </p>
  <p id="12">
    <s id="12:1">_世尊我慶悅，</s>
    <s id="12:2">捨天殊勝報；_</s>
    <s id="12:3">住於贍部洲，</s>
    <s id="12:4">宣揚是經典。 」_</s>
    <s id="12:5">爾時，索訶世界主梵天王合掌恭敬，</s>
    <s id="12:6">說伽他曰：_「</s>
    <s id="12:7">諸靜慮無量， 諸乘及解脫；_</s>
    <s id="12:8">皆從此經出，</s>
    <s id="12:9">是故演斯經。</s>
  </p>
  <p id="13">
    <s id="13:1">_若說是經處，</s>
    <s id="13:2">我捨梵天樂；_</s>
    <s id="13:3">為聽如是經，</s>
    <s id="13:4">亦常為擁護。 」 _</s>
    <s id="13:5">爾時，魔王子名曰商主合掌恭敬，</s>
    <s id="13:6">說伽他曰：_「</s>
    <s id="13:7">{} 正義相應經；_</s>
    <s id="13:8">不隨魔所行，</s>
    <s id="13:9">淨除魔惡業。</s>
    <s id="13:10">{若有受持此，}</s>
  </p>
  <p id="14">
    <s id="14:1">_我等於此經，</s>
    <s id="14:2">亦當勤守護；_</s>
    <s id="14:3">發大精進意，</s>
    <s id="14:4">隨處廣流通。 」_</s>
    <s id="14:5">爾時，魔王合掌恭敬，</s>
    <s id="14:6">說伽他曰：_「</s>
    <s id="14:7">若有持此經，</s>
    <s id="14:8">能伏諸煩惱；_</s>
    <s id="14:9">如是眾生類，</s>
    <s id="14:10">擁護令安樂。</s>
  </p>
  <p id="15">
    <s id="15:1">_若有說是經，</s>
    <s id="15:2">諸魔不得便；_</s>
    <s id="15:3">由佛威神故，</s>
    <s id="15:4">我當擁護彼。 」_</s>
    <s id="15:5">爾時，妙吉祥天子亦於佛前說伽他曰：_「</s>
    <s id="15:6">諸佛妙菩提，</s>
    <s id="15:7">於此經中說；_</s>
    <s id="15:8">若持此經者，</s>
    <s id="15:9">是供養如來。</s>
  </p>
  <p id="16">
    <s id="16:1">_我當持此經，</s>
    <s id="16:2">為俱胝天說；_</s>
    <s id="16:3">恭敬聽聞者，</s>
    <s id="16:4">勸至菩提處。 」_</s>
    <s id="16:5">爾時，慈氏菩薩合掌恭敬，</s>
    <s id="16:6">說伽他曰：_「</s>
    <s id="16:7">若見住菩提，</s>
    <s id="16:8">與為不請友；_</s>
    <s id="16:9">乃至捨身命，</s>
    <s id="16:10">為護此經王。</s>
  </p>
  <p id="17">
    <s id="17:1">_我聞如是法，</s>
    <s id="17:2">當往覩史天；_</s>
    <s id="17:3">由世尊加護，</s>
    <s id="17:4">廣為人天說。 」_</s>
    <s id="17:5">爾時，上座大迦葉波合掌恭敬，</s>
    <s id="17:6">說伽他曰：_「</s>
    <s id="17:7">佛於聲聞乘，</s>
    <s id="17:8">說我鮮智慧；_</s>
    <s id="17:9">我今隨自力，</s>
    <s id="17:10">護持如是經。</s>
  </p>
  <p id="18">
    <s id="18:1">_若有持此經，</s>
    <s id="18:2">我當攝受彼；_</s>
    <s id="18:3">授其詞辯力，</s>
    <s id="18:4">常隨讚善哉。 」_</s>
    <s id="18:5">爾時，具壽阿難陀合掌向佛，</s>
    <s id="18:6">說伽他曰：_「</s>
    <s id="18:7">我親從佛聞，</s>
    <s id="18:8">無量眾經典；_</s>
    <s id="18:9">{}{深妙法中王。}</s>
    <s id="18:10">{未曾聞如是，}{}</s>
  </p>
  <p id="19">
    <s id="19:1">_我今聞是經， 親於佛前受；_</s>
    <s id="19:2">諸樂菩提者，</s>
    <s id="19:3">當為廣宣通。 」_</s>
    <s id="19:4">爾時，世尊見諸菩薩人天大眾各各發心，於此經典流通擁護，勸進菩薩廣利眾生，</s>
    <s id="19:5">讚言：「 善哉！善哉！</s>
    <s id="19:6">汝等能於如是微妙經王虔誠流布，</s>
    <s id="19:7">乃至於我般涅槃後，</s>
    <s id="19:8">不令散滅，即是無上菩提正因，</s>
    <s id="19:9">所獲功德於恒沙劫說不能盡。</s>
  </p>
  <p id="20">
    <s id="20:1">若有苾芻、苾芻尼、鄔波索迦、鄔波斯迦，及餘善男子、善女人等， 供養恭敬，</s>
    <s id="20:2">書寫流通，</s>
    <s id="20:3">為人解說，所獲功德亦復如是，</s>
    <s id="20:4">是故汝等應勤修習。 」_</s>
    <s id="20:5">爾時，無量無邊恒沙大眾，聞佛說已，</s>
    <s id="20:6">皆大歡喜，</s>
    <s id="20:7">信受奉行。</s>
    <s id="20:8">{金光明最勝王經}</s>
    <s id="20:9">{付囑品第三十一}</s>
  </p>
  <p id="21">
    <s id="21:1">_金光明最勝王經卷第十</s>
  </p>
</text>
