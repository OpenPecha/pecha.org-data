<?xml version='1.0' encoding='utf-8'?>
<text>
  <p id="1">
    <s id="1:1">{}</s>
  </p>
  <p id="2">
    <s id="2:1">爾時，釋迦牟尼如來說是經時，</s>
    <s id="2:2">於十方世界</s>
    <s id="2:3">有無量百千萬億諸菩薩眾，</s>
    <s id="2:4">各從本土</s>
    <s id="2:5">詣鷲峯山，</s>
    <s id="2:6">至世尊所，</s>
    <s id="2:7">五輪著地，</s>
    <s id="2:8">禮世尊已，</s>
    <s id="2:9">一心合掌，</s>
    <s id="2:10">異口同音而讚歎曰：_「</s>
    <s id="2:11">佛身微妙真金色，</s>
    <s id="2:12">其光普照等金山；_</s>
    <s id="2:13">清淨柔軟若蓮華，</s>
    <s id="2:14">無量妙彩而嚴飾。 _</s>
    <s id="2:15">三十二相遍莊嚴，</s>
    <s id="2:16">八十種好皆圓備；_</s>
    <s id="2:17">光明昞著無與等，</s>
    <s id="2:18">離垢猶如淨滿月。 _</s>
    <s id="2:19">其聲清徹甚微妙，</s>
    <s id="2:20">如師子吼震雷音；_</s>
    <s id="2:21">八種微妙應群機，</s>
    <s id="2:22">超勝迦陵頻伽等。 _</s>
    <s id="2:23">百福妙相以嚴容，</s>
    <s id="2:24">光明具足淨無垢；_</s>
    <s id="2:25">智慧澄明如大海，</s>
    <s id="2:26">功德廣大若虛空。 _</s>
    <s id="2:27">圓光遍滿十方界，</s>
    <s id="2:28">隨緣普濟諸有情；_</s>
    <s id="2:29">煩惱愛染習皆除，</s>
    <s id="2:30">法炬恒然不休息。 _</s>
    <s id="2:31">哀愍利益諸眾生，</s>
    <s id="2:32">現在未來能與樂；_</s>
    <s id="2:33">常為宣說第一義，</s>
    <s id="2:34">令證涅槃真寂靜。 _</s>
    <s id="2:35">佛說甘露殊勝法，</s>
    <s id="2:36">能與甘露微妙義；_</s>
    <s id="2:37">引入甘露涅槃城，</s>
    <s id="2:38">令受甘露無為樂。 _</s>
    <s id="2:39">常於生死大海中，</s>
    <s id="2:40">解脫一切眾生苦；_</s>
    <s id="2:41">令彼能住安隱路，</s>
    <s id="2:42">恒與難思如意樂。 _</s>
    <s id="2:43">如來德海甚深廣，</s>
    <s id="2:44">非諸譬喻所能知；_</s>
    <s id="2:45">於眾常起大悲心，</s>
    <s id="2:46">方便精勤恒不息。 _</s>
    <s id="2:47">如來智海無邊際，</s>
    <s id="2:48">{假使千萬億劫中，}</s>
    <s id="2:49">一切人天共測量；_ {}</s>
    <s id="2:50">不能得知其少分。 _</s>
    <s id="2:51">我今略讚佛功德， 於德海中唯一渧；_</s>
    <s id="2:52">迴斯福聚施群生，</s>
    <s id="2:53">皆願速證菩提果。 」_</s>
    <s id="2:54">爾時，</s>
    <s id="2:55">世尊告諸菩薩言：「</s>
    <s id="2:56">善哉！善哉！</s>
    <s id="2:57">汝等善能如是讚佛功德，</s>
    <s id="2:58">利益有情，</s>
    <s id="2:59">廣興佛事，</s>
    <s id="2:60">能滅諸罪，</s>
    <s id="2:61">生無量福。</s>
    <s id="2:62">{金光明最勝王經}</s>
    <s id="2:63">{十方菩薩讚歎品第二十七}</s>
  </p>
</text>
