<?xml version='1.0' encoding='utf-8'?>
<text>
  <p id="1">
    <s id="1:1">{}</s>
  </p>
  <p id="2">
    <s id="2:1">爾時，</s>
    <s id="2:2">妙幢菩薩即從座起，</s>
    <s id="2:3">偏袒右肩，</s>
    <s id="2:4">右膝著地，</s>
    <s id="2:5">合掌向佛，</s>
    <s id="2:6">而說讚曰：_「</s>
    <s id="2:7">牟尼百福相圓滿，</s>
    <s id="2:8">無量功德以嚴身。 _</s>
    <s id="2:9">廣大清淨人樂觀，</s>
    <s id="2:10">猶如千日光明照；_</s>
    <s id="2:11">焰彩無邊光熾盛，</s>
    <s id="2:12">如妙寶聚相端嚴。 _</s>
    <s id="2:13">如日初出映虛空，</s>
    <s id="2:14">紅白分明間金色；_</s>
    <s id="2:15">亦如金山光普照，</s>
    <s id="2:16">悉能周遍百千土。 _</s>
    <s id="2:17">能滅眾生無量苦，</s>
    <s id="2:18">皆與無邊勝妙樂；_</s>
    <s id="2:19">諸相具足悉嚴淨，</s>
    <s id="2:20">眾生樂覩無厭足。 _</s>
    <s id="2:21">頭髮柔軟紺青色，</s>
    <s id="2:22">猶如黑蜂集妙華；_</s>
    <s id="2:23">大喜大捨淨莊嚴，</s>
    <s id="2:24">大慈大悲皆具足。 _</s>
    <s id="2:25">眾妙相好為嚴飾，</s>
    <s id="2:26">菩提分法之所成；_</s>
    <s id="2:27">如來能施眾福利，</s>
    <s id="2:28">令彼常獲大安樂。 _</s>
    <s id="2:29">種種妙德共莊嚴，</s>
    <s id="2:30">光明普照千萬土；_</s>
    <s id="2:31">如來光相極圓滿，</s>
    <s id="2:32">猶如赫日遍空中。 _</s>
    <s id="2:33">佛如須彌功德具，</s>
    <s id="2:34">示現能周於十方；_</s>
    <s id="2:35">如來金口妙端嚴，</s>
    <s id="2:36">齒白齊密如珂雪。 _</s>
    <s id="2:37">如來面貌無倫匹，</s>
    <s id="2:38">眉間毫相常右旋；_</s>
    <s id="2:39">光潤鮮白等頗梨，</s>
    <s id="2:40">猶如滿月居空界。 」_</s>
    <s id="2:41">佛告妙幢菩薩：「</s>
    <s id="2:42">汝能如是讚佛，</s>
    <s id="2:43">功德不可思議，</s>
    <s id="2:44">利益一切，</s>
    <s id="2:45">令未知者隨順修學。</s>
    <s id="2:46">{金光明最勝王經}</s>
    <s id="2:47">{妙幢菩薩讚歎品第二十八}</s>
  </p>
</text>
