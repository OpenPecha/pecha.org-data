<?xml version='1.0' encoding='utf-8'?>
<text>
  <p id="1">
    <s id="1:1">དེ་ནས་བཅོམ་ལྡན་འདས་འཁོར་མང་པོའི་ནང་ནས་</s>
    <s id="1:2">བྱང་ཆུབ་སེམས་དཔའ་སེམས་དཔའ་ཆེན་པོ་རབ་གནས་ལ་ [74b.4]འདི་སྐད་ཅེས་བཀའ་སྩལ་ཏོ། །</s>
  </p>
  <p id="2">
    <s id="2:1">རིགས་ཀྱི་བུ་གསེར་རྒྱལ་བ་ཞེས་བྱ་བའི་གཟུངས་ཡོད་དོ། །</s>
  </p>
  <p id="3">
    <s id="3:1">རིགས་ཀྱི་བུའམ་རིགས་ཀྱི་བུ་མོ་གང་ལ་ལ་ཞིག་</s>
    <s id="3:2">འདས་པ་དང་མ་བྱོན་པ་དང་ད་ལྟར་བཞུགས་པའི་སངས་རྒྱས་རྣམས་མངོན་སུམ་དུ་མཐོང་ཞིང་</s>
    <s id="3:3">བཀུར་སྟི་དང་མཆོད་པ་བྱེད་ [74b.5]པར་</s>
    <s id="3:4">འདོད་པས་གཟུངས་</s>
    <s id="3:5">འདི་ཡོངས་སུ་གཟུང་བར་བྱའོ། །</s>
  </p>
  <p id="4">
    <s id="4:1">དེ་ཅིའི་ཕྱིར་ཞེ་ན།</s>
    <s id="4:2">གཟུངས་འདི་ནི་འདས་པ་དང་མ་བྱོན་པ་དང་ད་ལྟར་བཞུགས་པའི་སངས་རྒྱས་རྣམས་ཀྱི་ཡུམ་ཡིན་པས་སོ། །</s>
  </p>
  <p id="5">
    <s id="5:1">དེ་ལྟ་བས་ན་གཟུངས་འདི་ཡོངས་སུ་འཛིན་པར་བྱེད་པ་གང་ཡིན་པ་</s>
    <s id="5:2">[74b.6]དེ་ནི་བསོད་ནམས་ཆེན་པོ་དང་ལྡན་ཞིང་</s>
    <s id="5:3">འདས་པའི་སངས་རྒྱས་ཚད་མེད་པ་རྣམས་ལས་དགེ་བའི་རྩ་བ་བསྐྱེད་པ་</s>
    <s id="5:4">དེང་ཡོངས་སུ་འཛིན་པར་འགྱུར་བ་ཡིན་ནོ། །</s>
  </p>
  <p id="6">
    <s id="6:1">ཚུལ་ཁྲིམས་ཡོངས་སུ་དག་པ་མི་ཞིག་མི་ཉམས་ཤིང་</s>
    <s id="6:2">ཐོགས་པ་མེད་པ་དང་གདོན་མི་ཟ་བར་</s>
    <s id="6:3">ཆོས་ཟབ་མོའི་སློར་ [74b.7]འཇུག་པར་འགྱུར་བ་རིག་པར་བྱའོ། །</s>
  </p>
  <p id="7">
    <s id="7:1">བཅོམ་ལྡན་འདས་ཀྱིས་སྔགས་ཀྱི་སྒྲུབ་པའི་ཆོ་ག་བཀའ་སྩལ་པ།</s>
    <s id="7:2">སྔར་སངས་རྒྱས་དང་བྱང་ཆུབ་སེམས་དཔའ་རྣམས་ཀྱི་མཚན་ནས་བརྗོད་དེ།</s>
  </p>
  <p id="8">
    <s id="8:1">སེམས་རྩེ་གཅིག་ཏུ་གུས་པས་ཕྱག་བྱས་ནས། </s>
  </p>
  <p id="9">
    <s id="9:1">དེའི་འོག་ཏུ་སྔགས་ [75a] [75a.1]གདོན་པར་བྱའོ། །</s>
  </p>
  <p id="10">
    <s id="10:1">ཕྱོགས་བཅུའི་སངས་རྒྱས་ཐམས་ཅད་ལ་ཕྱག་འཚལ་ལོ། །</s>
    <s id="10:2">བྱང་ཆུབ་སེམས་དཔའ་སེམས་དཔའ་ཆེན་པོ་རྣམས་ལ་ཕྱག་འཚལ་ལོ། །</s>
    <s id="10:3">ཉན་ཐོས་དང་རང་སངས་རྒྱས་དང་འཕགས་པ་རྣམས་ལ་ཕྱག་འཚལ་ལོ། །</s>
    <s id="10:4">སངས་ [75a.2]རྒྱས་ཤཱཀྱ་ཐུབ་པ་ལ་ཕྱག་འཚལ་ལོ། །</s>
    <s id="10:5">ཤར་ཕྱོགས་ཀྱི་སངས་རྒྱས་མི་འཁྲུགས་པ་ལ་ཕྱག་འཚལ་ལོ། །</s>
    <s id="10:6">ལྷོ་ཕྱོགས་ཀྱི་སངས་རྒྱས་རིན་པོ་ཆེའི་ཏོག་ལ་ཕྱག་འཚལ་ལོ། །</s>
    <s id="10:7">ནུབ་ཕྱོགས་ཀྱི་སངས་རྒྱས་ཚེ་དཔག་མེད་ལ་ཕྱག་འཚལ་ལོ། །</s>
    <s id="10:8">བྱང་ཕྱོགས་ཀྱི་སངས་ [75a.3]རྒྱས་ལྷའི་རྔ་སྒྲའི་རྒྱལ་པོ་ལ་ཕྱག་འཚལ་ལོ། །</s>
    <s id="10:9">སྟེང་གི་ཕྱོགས་ཀྱི་སངས་རྒྱས་ཡངས་པའི་ཡོན་ཏན་མང་པོ་ལ་ཕྱག་འཚལ་ལོ། །</s>
    <s id="10:10">འོག་གི་ཕྱོགས་ཀྱི་སངས་རྒྱས་ཡོན་ཏན་སྣང་ལ་ཕྱག་འཚལ་ལོ། །</s>
    <s id="10:11">སངས་རྒྱས་རིན་ཆེན་སྙིང་པོ་ལ་ཕྱག་འཚལ་ལོ། །</s>
    <s id="10:12">སངས་རྒྱས་ [75a.4]ཀུན་ཏུ་འོད་ལ་ཕྱག་འཚལ་ལོ། །</s>
    <s id="10:13">སངས་རྒྱས་ཀུན་ཏུ་སྣང་ལ་ཕྱག་འཚལ་ལོ། །</s>
    <s id="10:14">སངས་རྒྱས་སྤོབས་བརྩེགས་རྒྱལ་པོ་ལ་ཕྱག་འཚལ་ལོ། །</s>
    <s id="10:15">སངས་རྒྱས་རྣམ་པར་རྒྱལ་བའི་པདྨ་ལ་ཕྱག་འཚལ་ལོ། །</s>
    <s id="10:16">སངས་རྒྱས་མཉམ་པར་གཟིགས་ལ་ཕྱག་འཚལ་ལོ། །</s>
    <s id="10:17">སངས་རྒྱས་ [75a.5]རིན་ཆེན་གཙུག་ཕུད་ལ་ཕྱག་འཚལ་ལོ། །</s>
    <s id="10:18">སངས་རྒྱས་རིན་ཆེན་བླ་མ་ལ་ཕྱག་འཚལ་ལོ། །</s>
    <s id="10:19">སངས་རྒྱས་རིན་ཆེན་འོད་ལ་ཕྱག་འཚལ་ལོ། །</s>
    <s id="10:20">སངས་རྒྱས་དྲི་མ་མེད་པའི་འོད་ཟེར་ལ་ཕྱག་འཚལ་ལོ། །</s>
    <s id="10:21">སངས་རྒྱས་སྤོབས་རབ་དགོངས་ལ་ཕྱག་འཚལ་ལོ། །</s>
    <s id="10:22">སངས་རྒྱས་ [75a.6]རྣམ་དག་ཟླ་བའི་འོད་ཟེར་མཚན་གྲགས་རྒྱལ་པོ་ལ་ཕྱག་འཚལ་ལོ། །</s>
    <s id="10:23">སངས་རྒྱས་མེ་ཏོག་བཀོད་པའི་འོད་ལ་ཕྱག་འཚལ་ལོ། །</s>
    <s id="10:24">སངས་རྒྱས་སྣང་བའི་རྒྱལ་པོ་ལ་ཕྱག་འཚལ་ལོ། །</s>
    <s id="10:25">སངས་རྒྱས་ལེགས་འོད་དྲི་མེད་གྲགས་པའི་རྒྱལ་པོ་ལ་ཕྱག་འཚལ་ལོ། །</s>
    <s id="10:26">སངས་ [75a.7]རྒྱས་རྟོག་པ་འཇིགས་མེད་དབང་ཕྱུག་ལ་ཕྱག་འཚལ་ལོ། །</s>
    <s id="10:27">སངས་རྒྱས་བསྙེངས་པ་མི་མངའ་བའི་གྲགས་པ་ལ་ཕྱག་འཚལ་ལོ། །</s>
    <s id="10:28">སངས་རྒྱས་མཆོག་ཏུ་རྣམ་པར་རྒྱལ་བའི་རྒྱལ་པོ་ལ་ཕྱག་འཚལ་ལོ། །</s>
    <s id="10:29">བྱང་ཆུབ་སེམས་དཔའ་སེམས་དཔའ་ཆེན་པོ་སྤྱན་རས་ [75b] [75b.1]གཟིགས་དབང་ཕྱུག་ལ་ཕྱག་འཚལ་ལོ། །</s>
    <s id="10:30">བྱང་ཆུབ་སེམས་དཔའ་སེམས་དཔའ་ཆེན་པོ་སའི་སྙིང་པོ་ལ་ཕྱག་འཚལ་ལོ། །</s>
    <s id="10:31">བྱང་ཆུབ་སེམས་དཔའ་སེམས་དཔའ་ཆེན་པོ་ནམ་མཁའི་སྙིང་པོ་ལ་ཕྱག་འཚལ་ལོ། །</s>
    <s id="10:32">བྱང་ཆུབ་སེམས་དཔའ་སེམས་དཔའ་ཆེན་པོ་འཕགས་པ་ [75b.2]འཇམ་དཔལ་ལ་ཕྱག་འཚལ་ལོ། །</s>
    <s id="10:33">བྱང་ཆུབ་སེམས་དཔའ་སེམས་དཔའ་ཆེན་པོ་ལག་ན་རྡོ་རྗེ་ལ་ཕྱག་འཚལ་ལོ། །</s>
    <s id="10:34">བྱང་ཆུབ་སེམས་དཔའ་སེམས་དཔའ་ཆེན་པོ་ཀུན་ཏུ་བཟང་པོ་ལ་ཕྱག་འཚལ་ལོ། །</s>
    <s id="10:35">བྱང་ཆུབ་སེམས་དཔའ་སེམས་དཔའ་ཆེན་པོ་བློ་གྲོས་མི་ཟད་པའི་ཡིད་ལ་ཕྱག་ [75b.3]འཚལ་ལོ། །</s>
    <s id="10:36">བྱང་ཆུབ་སེམས་དཔའ་སེམས་དཔའ་ཆེན་པོ་མཐུ་ཆེན་པོ་ཐོབ་པ་ལ་ཕྱག་འཚལ་ལོ། །</s>
    <s id="10:37">བྱང་ཆུབ་སེམས་དཔའ་སེམས་དཔའ་ཆེན་པོ་བྱམས་པ་ལ་ཕྱག་འཚལ་ལོ། །</s>
    <s id="10:38">བྱང་ཆུབ་སེམས་དཔའ་སེམས་དཔའ་ཆེན་པོ་དགེ་བའི་བློ་གྲོས་ལ་ཕྱག་འཚལ་ [75b.4]ལོ། །</s>
    <s id="10:39">གཟུངས་ལ།</s>
    <s id="10:40">ན་མོ་རཏྣ་ཏྲ་ཡཱ་ཡ། ཏཏྱ་ཐཱ། ཀུ་ཊི། ཀུ་ཊི་ནི། ཨི་མི་རི་ཏོ། ཀོ་ཥ་ཎི་ཨི་མི་རི་ཎེ། ཨི་རཱི་སྭཱ་ཧཱ།</s>
    <s id="10:41">སངས་རྒྱས་ཀྱིས་དགེ་གནས་བྱང་ཆུབ་སེམས་དཔའ་ལ་འདི་སྐད་ཅེས་བཀའ་སྩལ་ཏོ། །</s>
  </p>
  <p id="11">
    <s id="11:1">གཟུངས་འདི་དུས་གསུམ་གྱི་སངས་རྒྱས་ཀྱི་ཡུམ་སྟེ། </s>
  </p>
  <p id="12">
    <s id="12:1">[75b.5]རིགས་ཀྱི་བུའམ། རིགས་ཀྱི་བུ་མོ་ལ་ལ་ཞིག་གིས་གཟུངས་འདི་འཆང་ཞིང་འཛིན་ན་</s>
  </p>
  <p id="13">
    <s id="13:1">བསོད་ནམས་ཀྱི་ཚོགས་དཔག་ཏུ་མེད་མཐའ་མེད་པར་སྐྱེ་བར་འགྱུར་རོ། །</s>
    <s id="13:2">གྲངས་མེད་པའི་སངས་རྒྱས་རྣམས་ལ་བཀུར་སྟི་དང་མཆོད་པ་དང་བཙུན་ཞིང་བསྟོད་པ་བྱས་པ་ཡིན་ནོ། །</s>
  </p>
  <p id="14">
    <s id="14:1">སངས་ [75b.6]རྒྱས་དེ་རྣམས་ཀྱིས་ཀྱང་</s>
    <s id="14:2">བླ་ན་མེད་པའི་བྱང་ཆུབ་ཏུ་ལུང་བསྟན་ཏོ། །</s>
  </p>
  <p id="15">
    <s id="15:1">དགེ་གནས་ལ་ལ་གཟུངས་སྔགས་འདི་འཆང་ན་</s>
    <s id="15:2">གོས་དང་། ཟས་དང་། ནོར་བུ་དང་། རིན་པོ་ཆེ་དང་།</s>
    <s id="15:3">མང་དུ་ཐོས་ཤིང་མཁས་པ་དང་།</s>
    <s id="15:4">ནད་མེད་ཅིང་ཚེ་རིང་བ་</s>
    <s id="15:5">ཡིད་བཞིན་དུ་འཐོབ་སྟེ</s>
  </p>
  <p id="16">
    <s id="16:1">བསོད་ [75b.7]ནམས་ཤིན་ཏུ་མང་དུ་འཕེལ་ལོ། །</s>
    <s id="16:2">ཇི་ལྟར་སྨོན་ཅིང་སྒྲུབ་པོ་ཅོག་ཀྱང་</s>
    <s id="16:3">ཡིད་བཞིན་དུ་མི་འགྲུབ་པ་མེད་དོ། །</s>
  </p>
  <p id="17">
    <s id="17:1">དགེ་གནས་སྔགས་འདི་འཆང་ཞིང་འཛིན་པ་ནི་</s>
    <s id="17:2">བླ་ན་མེད་པའི་བྱང་ཆུབ་མ་གྲུབ་ཀྱི་བར་དུ་</s>
    <s id="17:3">རྟག་པར་བྱང་ཆུབ་སེམས་དཔའ་གསེར་མཁར་རི་དང་།</s>
    <s id="17:4">བྱང་ཆུབ་སེམས་དཔའ་བྱམས་ [76a] [76a.1]པ་དང་།</s>
    <s id="17:5">བྱང་ཆུབ་སེམས་དཔའ་རྒྱ་མཚོ་དང་།</s>
    <s id="17:6">བྱང་ཆུབ་སེམས་དཔའ་ཀུན་ཏུ་སྤྱན་རས་གཟིགས་ཀྱི་དབང་པོ་དང་།</s>
    <s id="17:7">བྱང་ཆུབ་སེམས་དཔའ་འཇམ་དཔལ་དང་།</s>
    <s id="17:8">བྱང་ཆུབ་སེམས་དཔའ་མ་ཧཱ་པིང་གལ་ལ་སོགས་པ་དང་ལྷན་ཅིག་གནས་ཏེ།</s>
  </p>
  <p id="18">
    <s id="18:1">[76a.2]བྱང་ཆུབ་སེམས་དཔའ་དེ་རྣམས་ཀྱིས་སྲུང་བར་བྱེད་དོ། །</s>
  </p>
  <p id="19">
    <s id="19:1">དགེ་གནས་ཤེས་པར་གྱིས་ཤིག །</s>
    <s id="19:2">གཟུངས་སྔགས་འདི་འདོན་པའི་ཚེ་</s>
    <s id="19:3">ཆོ་ག་འདི་ལྟར་བྱའོ། །</s>
  </p>
  <p id="20">
    <s id="20:1">ཐོག་མར་ཁྲི་རྩ་བརྒྱད་ཚང་བར་བཏོན་ནས་བསྙེན་པའི་ཆོ་ག་བྱའོ། །</s>
  </p>
  <p id="21">
    <s id="21:1">དེ་ནས་ཁང་པ་དབེན་པའི་ནང་དུ་དཀྱིལ་འཁོར་བརྒྱན་ [76a.3]ནས་</s>
    <s id="21:2">ཚེས་གཅིག་གི་ཉིན་པར་ཁྲུས་བྱས་</s>
    <s id="21:3">གོས་སར་པ་གྱོན་</s>
    <s id="21:4">བདུག་པ་བསྲེགས་མེ་ཏོག་བཀྲམ་</s>
    <s id="21:5">མཆོད་པ་སྣ་ཚོགས་དང་ཁ་ཟས་ཀྱིས་མཆོད་པ་རྣམ་པ་སྣ་ཚོགས་པ་བྱས་ཏེ</s>
  </p>
  <p id="22">
    <s id="22:1">དཀྱིལ་འཁོར་གྱི་ནང་དུ་ཞུགས་ནས་</s>
    <s id="22:2">ཐོག་མར་སྔར་སྨོས་པའི་སངས་རྒྱས་དང་བྱང་ཆུབ་སེམས་དཔའ་རྣམས་ [76a.4]ཀྱི་མཚན་ནས་བརྗོད་དེ།</s>
  </p>
  <p id="23">
    <s id="23:1">ཤིན་ཏུ་སེམས་ཐག་པ་ནས་</s>
    <s id="23:2">སྔོན་གྱི་ཉེས་པ་འགྱོད་ནས་</s>
    <s id="23:3">པུས་མོ་གཡས་པ་ས་ལ་བཙུགས་ཏེ་</s>
    <s id="23:4">སྔགས་སྟོང་རྩ་བརྒྱད་རྫོགས་པར་འདོན་ཏོ། །</s>
  </p>
  <p id="24">
    <s id="24:1">ལུས་དྲང་པོར་འདུག་སྟེ་</s>
    <s id="24:2">ཅི་ལ་སྨོན་པ་དེ་ལ་བསམ་མོ། །</s>
    <s id="24:3">དེ་ནས་ཉི་མ་ཤར་བ་དང་</s>
    <s id="24:4">དཀྱིལ་འཁོར་གྱི་ནང་དུ་</s>
    <s id="24:5">ཁ་ [76a.5]ཟས་གཙང་མ་</s>
    <s id="24:6">ཟ་གཅིག་ཏུ་བཟའོ། །</s>
  </p>
  <p id="25">
    <s id="25:1">ཞག་བཅོ་ལྔ་ལོན་ནས་དཀྱིལ་འཁོར་དེ་ནས་དེ་ཕྱུང་ན་</s>
    <s id="25:2">མི་དེ་བསོད་ནམས་དང་གཟི་བརྗིད་བསམ་གྱིས་མི་ཁྱབ་སྟེ།</s>
  </p>
  <p id="26">
    <s id="26:1">སྨོན་ཅིང་སྒྲུབ་བོ་ཅོག་མི་འགྲུབ་པ་མེད་དོ། །</s>
  </p>
  <p id="27">
    <s id="27:1">གལ་ཏེ་ཡིད་བཞིན་དུ་མ་གྲུབ་ན་</s>
    <s id="27:2">ཡང་དཀྱིལ་འཁོར་དེར་ཞུགས་ནས་</s>
    <s id="27:3">ཡིད་བཞིན་ [76a.6]དུ་མ་གྲུབ་ཕྱིན་ཅད་</s>
    <s id="27:4">རྟག་པར་གདོན་ཅིང་མི་བརྗེད་པར་བྱའོ། །</s>
  </p>
  <p id="28">
    <s id="28:1">གསེར་འོད་དམ་པ་མཆོག་ཏུ་རྣམ་པར་རྒྱལ་བའི་མདོ་སྡེའི་རྒྱལ་པོ་ལས་གསེར་རྒྱལ་གྱི་གཟུངས་ཀྱི་ལེའུ་སྟེ་བརྒྱད་པའོ།། །།</s>
  </p>
</text>
