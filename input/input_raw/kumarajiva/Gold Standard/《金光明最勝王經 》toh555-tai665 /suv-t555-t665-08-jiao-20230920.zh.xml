<?xml version='1.0' encoding='utf-8'?>
<text>
  <p id="1">
    <s id="1:1">金光明最勝王經</s>
  </p>
  <p id="2">
    <s id="2:1">金勝陀羅尼品第八</s>
  </p>
  <p id="3">
    <s id="3:1">爾時，世尊復於眾中</s>
    <s id="3:2">告善住菩薩摩訶薩：</s>
    <s id="3:3">「善男子！有陀羅尼名曰金勝，</s>
    <s id="3:4">若有善男子、善女人，{}</s>
    <s id="3:5">{欲求}</s>
    <s id="3:6">親見過去、未來、現在諸佛，</s>
    <s id="3:7">恭敬供養者，</s>
    <s id="3:8">應當受持此陀羅尼。</s>
  </p>
  <p id="4">
    <s id="4:1">何以故？</s>
  </p>
  <p id="5">
    <s id="5:1">此陀羅尼乃是過、現、未來諸佛之母。</s>
  </p>
  <p id="6">
    <s id="6:1">是故當知持此陀羅尼者，</s>
    <s id="6:2">具大福德，</s>
    <s id="6:3">已於過去無量佛所殖諸善本，</s>
    <s id="6:4">今得受持，</s>
    <s id="6:5">於戒清淨不毀不缺，</s>
    <s id="6:6">無有障礙，</s>
    <s id="6:7">決定能入甚深法門。 」</s>
    <s id="6:8">世尊即為說持呪法，</s>
    <s id="6:9">先稱諸佛及菩薩名，</s>
    <s id="6:10">至心禮敬，</s>
    <s id="6:11">然後誦呪。</s>
  </p>
  <p id="7">
    <s id="7:1">「南無十方一切諸佛。</s>
  </p>
  <p id="8">
    <s id="8:1">南無諸大菩薩摩訶薩。</s>
  </p>
  <p id="9">
    <s id="9:1">南謨聲聞緣覺一切賢聖。</s>
  </p>
  <p id="10">
    <s id="10:1">「南謨釋迦牟尼佛。</s>
  </p>
  <p id="11">
    <s id="11:1">南謨東方不動佛。</s>
  </p>
  <p id="12">
    <s id="12:1">南謨南方寶幢佛。</s>
  </p>
  <p id="13">
    <s id="13:1">南謨西方阿彌陀佛。</s>
  </p>
  <p id="14">
    <s id="14:1">南謨北方天鼓音王佛。</s>
  </p>
  <p id="15">
    <s id="15:1">南謨上方廣眾德佛。</s>
  </p>
  <p id="16">
    <s id="16:1">南謨下方明德佛。</s>
  </p>
  <p id="17">
    <s id="17:1">南謨寶藏佛。</s>
  </p>
  <p id="18">
    <s id="18:1">南謨普光佛。</s>
  </p>
  <p id="19">
    <s id="19:1">南謨普明佛。</s>
  </p>
  <p id="20">
    <s id="20:1">南謨香積王佛。</s>
  </p>
  <p id="21">
    <s id="21:1">南謨蓮花勝佛。</s>
  </p>
  <p id="22">
    <s id="22:1">南謨平等見佛。</s>
  </p>
  <p id="23">
    <s id="23:1">南謨寶髻佛。</s>
  </p>
  <p id="24">
    <s id="24:1">南謨寶上佛。</s>
  </p>
  <p id="25">
    <s id="25:1">南謨寶光佛。</s>
  </p>
  <p id="26">
    <s id="26:1">南謨無垢光明佛。</s>
  </p>
  <p id="27">
    <s id="27:1">南謨辯才莊嚴思惟佛。</s>
  </p>
  <p id="28">
    <s id="28:1">南謨淨月光稱相王佛。</s>
  </p>
  <p id="29">
    <s id="29:1">南謨華嚴光佛。</s>
  </p>
  <p id="30">
    <s id="30:1">南謨光明王佛。</s>
  </p>
  <p id="31">
    <s id="31:1">南謨善光無垢稱王佛。</s>
  </p>
  <p id="32">
    <s id="32:1">南謨觀察無畏自在王佛。</s>
  </p>
  <p id="33">
    <s id="33:1">南謨無畏名稱佛。</s>
  </p>
  <p id="34">
    <s id="34:1">南謨最勝王佛。</s>
  </p>
  <p id="35">
    <s id="35:1">南謨觀自在菩薩摩訶薩。</s>
  </p>
  <p id="36">
    <s id="36:1">南謨地藏菩薩摩訶薩。</s>
  </p>
  <p id="37">
    <s id="37:1">南謨虛空藏菩薩摩訶薩。</s>
  </p>
  <p id="38">
    <s id="38:1">南謨妙吉祥菩薩摩訶薩。</s>
  </p>
  <p id="39">
    <s id="39:1">南謨金剛手菩薩摩訶薩。</s>
  </p>
  <p id="40">
    <s id="40:1">南謨普賢菩薩摩訶薩。</s>
  </p>
  <p id="41">
    <s id="41:1">南謨無盡意菩薩摩訶薩。</s>
  </p>
  <p id="42">
    <s id="42:1">南謨大勢至菩薩摩訶薩。</s>
  </p>
  <p id="43">
    <s id="43:1">南謨慈氏菩薩摩訶薩。</s>
  </p>
  <p id="44">
    <s id="44:1">南謨善慧菩薩摩訶薩。</s>
  </p>
  <p id="45">
    <s id="45:1">「陀羅尼曰：</s>
    <s id="45:2">「南謨喝𡃤怛娜怛喇夜也_怛姪他_君睇_君睇_矩折囇_矩折囇_壹窒哩_蜜窒哩_莎訶」</s>
    <s id="45:3">佛告善住菩薩：</s>
    <s id="45:4">「此陀羅尼，是三世佛母，</s>
    <s id="45:5">若有善男子、善女人持此呪者，</s>
    <s id="45:6">能生無量無邊福德之聚，</s>
    <s id="45:7">即是供養恭敬、尊重讚歎無數諸佛，</s>
    <s id="45:8">如是諸佛皆與此人</s>
    <s id="45:9">授阿耨多羅三藐三菩提記。</s>
  </p>
  <p id="46">
    <s id="46:1">善住！若有人能持此呪者，{}</s>
    <s id="46:2">{隨其所欲，}</s>
    <s id="46:3">衣食財寶、</s>
    <s id="46:4">多聞聰慧、</s>
    <s id="46:5">無病長壽，</s>
    <s id="46:6">獲福甚多，</s>
    <s id="46:7">隨所願求，</s>
    <s id="46:8">無不遂意。</s>
  </p>
  <p id="47">
    <s id="47:1">善住！持是呪者，</s>
    <s id="47:2">乃至未證無上菩提，</s>
    <s id="47:3">常與金城山菩薩、</s>
    <s id="47:4">慈氏菩薩、</s>
    <s id="47:5">大海菩薩、</s>
    <s id="47:6">觀自在菩薩、</s>
    <s id="47:7">妙吉祥菩薩、</s>
    <s id="47:8">大氷伽羅菩薩等而共居止，</s>
    <s id="47:9">為諸菩薩之所攝護。</s>
  </p>
  <p id="48">
    <s id="48:1">善住當知！</s>
    <s id="48:2">持此呪時，</s>
    <s id="48:3">作如是法，</s>
    <s id="48:4">先應誦持滿一萬八遍為前方便。</s>
  </p>
  <p id="49">
    <s id="49:1">次於闇室莊嚴道場，</s>
    <s id="49:2">黑月一日清淨洗浴，</s>
    <s id="49:3">著鮮潔衣，</s>
    <s id="49:4">燒香散花，</s>
    <s id="49:5">種種供養并諸飲食。</s>
  </p>
  <p id="50">
    <s id="50:1">入道場中，</s>
    <s id="50:2">先當稱禮如前所說諸佛菩薩，</s>
    <s id="50:3">至心殷重</s>
    <s id="50:4">悔先罪已，</s>
    <s id="50:5">右膝著地，</s>
    <s id="50:6">可誦前呪滿一千八遍，</s>
    <s id="50:7">端坐思惟，</s>
    <s id="50:8">念其所願。</s>
  </p>
  <p id="51">
    <s id="51:1">日未出時，</s>
    <s id="51:2">於道場中，</s>
    <s id="51:3">食淨黑食，</s>
    <s id="51:4">日唯一食，</s>
    <s id="51:5">至十五日方出道場。</s>
  </p>
  <p id="52">
    <s id="52:1">能令此人福德威力不可思議，</s>
    <s id="52:2">隨所願求無不圓滿，</s>
    <s id="52:3">若不遂意，</s>
    <s id="52:4">重入道場，</s>
    <s id="52:5">既稱心已，</s>
    <s id="52:6">常持莫忘。</s>
  </p>
</text>
