<?xml version='1.0' encoding='utf-8'?>
<text>
  <p id="1">
    <s id="1:1">#----------------------------------------------------------------------_#【經文資訊】大正新脩大藏經_第_31_冊_No._1605_大乘阿毘達磨集論_#【版本記錄】發行日期：2024-01，最後更新：2022-10-12_#【編輯說明】本資料庫由_財團法人佛教電子佛典基金會（CBETA）依「大正新脩大藏經」所編輯_#【原始資料】蕭鎮國大德提供，維習安大德提供之高麗藏_CD_經文，日本_SAT_組織提供，北美某大德提供，李明芳大德提供新式標點_#【其他事項】本資料庫可自由免費流通，詳細內容請參閱【財團法人佛教電子佛典基金會資料庫版權宣告】_#----------------------------------------------------------------------_大乘阿毘達磨集論卷第五_無著菩薩造_三藏法師玄奘奉_詔譯_決擇分中諦品第一之三_</s>
    <s id="1:2">云何滅諦？</s>
  </p>
  <p id="2">
    <s id="2:1">謂相故、</s>
    <s id="2:2">甚深故、</s>
    <s id="2:3">世俗故、</s>
    <s id="2:4">勝義故、</s>
    <s id="2:5">不圓滿故、</s>
    <s id="2:6">圓滿故、</s>
    <s id="2:7">無莊嚴故、</s>
    <s id="2:8">有莊嚴故、</s>
    <s id="2:9">有餘故、</s>
    <s id="2:10">無餘故、</s>
    <s id="2:11">最勝故、</s>
    <s id="2:12">差別故，分別滅諦。</s>
  </p>
  <p id="3">
    <s id="3:1">_何等相故？</s>
  </p>
  <p id="4">
    <s id="4:1">謂真如聖道煩惱不生，</s>
    <s id="4:2">若滅依、若能滅、若滅性，是滅諦相。</s>
  </p>
  <p id="5">
    <s id="5:1">如世尊說：</s>
    <s id="5:2">眼耳及與鼻舌身及與意，</s>
    <s id="5:3">於此處名色究竟滅無餘。</s>
  </p>
  <p id="6">
    <s id="6:1">又說：</s>
    <s id="6:2">是故汝今當觀是處，</s>
    <s id="6:3">所謂此處眼究竟滅</s>
    <s id="6:4">遠離色想，</s>
    <s id="6:5">乃至意究竟滅</s>
    <s id="6:6">遠離法想。</s>
  </p>
  <p id="7">
    <s id="7:1">由此道理顯示所緣真如境上有漏法滅，是滅諦相。</s>
  </p>
  <p id="8">
    <s id="8:1">_何等甚深故？</s>
  </p>
  <p id="9">
    <s id="9:1">謂彼諸行究竟寂滅，如是寂滅望彼諸行，不可說異、</s>
    <s id="9:2">不可說不異、</s>
    <s id="9:3">不可說亦異亦不異、</s>
    <s id="9:4">不可說非異非不異。</s>
  </p>
  <p id="10">
    <s id="10:1">所以者何？</s>
  </p>
  <p id="11">
    <s id="11:1">無戲論故。</s>
  </p>
  <p id="12">
    <s id="12:1">於此義中若生戲論，非正思議、</s>
    <s id="12:2">非道、非如，亦非善巧方便思故。</s>
  </p>
  <p id="13">
    <s id="13:1">如世尊說：此六觸處盡、</s>
    <s id="13:2">離欲、</s>
    <s id="13:3">滅寂、</s>
    <s id="13:4">靜、</s>
    <s id="13:5">沒等。</s>
  </p>
  <p id="14">
    <s id="14:1">若謂有異、</s>
    <s id="14:2">若謂無異、</s>
    <s id="14:3">若謂亦有異亦無異、</s>
    <s id="14:4">若謂非有異非無異者，</s>
    <s id="14:5">於無戲論便生戲論，</s>
    <s id="14:6">乃至有六處可有諸戲論。</s>
  </p>
  <p id="15">
    <s id="15:1">六處既滅絕諸戲論，</s>
    <s id="15:2">即是涅槃。</s>
  </p>
  <p id="16">
    <s id="16:1">_何等世俗故？</s>
  </p>
  <p id="17">
    <s id="17:1">謂以世間道摧伏種子所得滅，</s>
    <s id="17:2">是故世尊別名說為彼分涅槃。</s>
  </p>
  <p id="18">
    <s id="18:1">_何等勝義故？</s>
  </p>
  <p id="19">
    <s id="19:1">謂以聖慧永拔種子所得滅。</s>
  </p>
  <p id="20">
    <s id="20:1">_何等不圓滿故？</s>
  </p>
  <p id="21">
    <s id="21:1">謂諸有學或預流果攝、</s>
    <s id="21:2">或一來果攝、</s>
    <s id="21:3">或不還果攝</s>
    <s id="21:4">等所有滅。</s>
  </p>
  <p id="22">
    <s id="22:1">_何等圓滿故？</s>
  </p>
  <p id="23">
    <s id="23:1">謂諸無學阿羅漢果攝等所有滅。</s>
  </p>
  <p id="24">
    <s id="24:1">_何等無莊嚴故？</s>
  </p>
  <p id="25">
    <s id="25:1">謂慧解脫阿羅漢所有滅。</s>
  </p>
  <p id="26">
    <s id="26:1">_何等有莊嚴故？</s>
  </p>
  <p id="27">
    <s id="27:1">謂俱分解脫三明六通阿羅漢等所有滅。</s>
  </p>
  <p id="28">
    <s id="28:1">_何等有餘故？</s>
  </p>
  <p id="29">
    <s id="29:1">謂有餘依滅。</s>
  </p>
  <p id="30">
    <s id="30:1">_何等無餘故？</s>
  </p>
  <p id="31">
    <s id="31:1">謂無餘依滅。</s>
  </p>
  <p id="32">
    <s id="32:1">_何等最勝故？</s>
  </p>
  <p id="33">
    <s id="33:1">謂佛菩薩無住涅槃攝所有滅，</s>
    <s id="33:2">以常安住一切有情利樂事故。</s>
  </p>
  <p id="34">
    <s id="34:1">_何等差別故？</s>
  </p>
  <p id="35">
    <s id="35:1">謂無餘、</s>
    <s id="35:2">永斷、</s>
    <s id="35:3">永出、</s>
    <s id="35:4">永吐盡、</s>
    <s id="35:5">離欲、</s>
    <s id="35:6">滅、</s>
    <s id="35:7">寂靜、</s>
    <s id="35:8">沒</s>
    <s id="35:9">等。</s>
  </p>
  <p id="36">
    <s id="36:1">何故名無餘永斷？</s>
  </p>
  <p id="37">
    <s id="37:1">由餘句故。</s>
  </p>
  <p id="38">
    <s id="38:1">何故名永出？</s>
  </p>
  <p id="39">
    <s id="39:1">永出諸纏故。</s>
  </p>
  <p id="40">
    <s id="40:1">何故名永吐？</s>
  </p>
  <p id="41">
    <s id="41:1">永吐隨眠故。</s>
  </p>
  <p id="42">
    <s id="42:1">何故名盡？</s>
  </p>
  <p id="43">
    <s id="43:1">見道對治得離繫故。</s>
  </p>
  <p id="44">
    <s id="44:1">何故名離欲？</s>
  </p>
  <p id="45">
    <s id="45:1">修道對治得離繫故。</s>
  </p>
  <p id="46">
    <s id="46:1">何故名滅？</s>
  </p>
  <p id="47">
    <s id="47:1">當來彼果苦不生故。</s>
  </p>
  <p id="48">
    <s id="48:1">何故名寂靜？</s>
  </p>
  <p id="49">
    <s id="49:1">於現法中彼果心苦永不行故。</s>
  </p>
  <p id="50">
    <s id="50:1">何故名沒？</s>
  </p>
  <p id="51">
    <s id="51:1">餘所有事永滅沒故。</s>
  </p>
  <p id="52">
    <s id="52:1">何故此滅復名無為？</s>
  </p>
  <p id="53">
    <s id="53:1">離三相故。</s>
  </p>
  <p id="54">
    <s id="54:1">何故此滅復名難見？</s>
  </p>
  <p id="55">
    <s id="55:1">超過肉眼、天眼境故。</s>
  </p>
  <p id="56">
    <s id="56:1">何故此滅復名不轉？</s>
  </p>
  <p id="57">
    <s id="57:1">永離諸趣差別轉故。</s>
  </p>
  <p id="58">
    <s id="58:1">何故此滅名不卑屈？</s>
  </p>
  <p id="59">
    <s id="59:1">離三愛故。</s>
  </p>
  <p id="60">
    <s id="60:1">何故此滅復名甘露？</s>
  </p>
  <p id="61">
    <s id="61:1">離蘊魔故。</s>
  </p>
  <p id="62">
    <s id="62:1">何故此滅復名無漏？</s>
  </p>
  <p id="63">
    <s id="63:1">永離一切煩惱魔故。</s>
  </p>
  <p id="64">
    <s id="64:1">何故此滅復名舍宅？</s>
  </p>
  <p id="65">
    <s id="65:1">無罪喜樂所依事故。</s>
  </p>
  <p id="66">
    <s id="66:1">何故此滅復名洲渚？</s>
  </p>
  <p id="67">
    <s id="67:1">三界隔絕故。</s>
  </p>
  <p id="68">
    <s id="68:1">何故此滅復名弘濟？</s>
  </p>
  <p id="69">
    <s id="69:1">能遮一切大苦災橫故。</s>
  </p>
  <p id="70">
    <s id="70:1">何故此滅復名歸依？</s>
  </p>
  <p id="71">
    <s id="71:1">無有虛妄意樂方便所依處故。</s>
  </p>
  <p id="72">
    <s id="72:1">何故此滅名勝歸趣？</s>
  </p>
  <p id="73">
    <s id="73:1">能為歸趣一切最勝聖性所依處故。</s>
  </p>
  <p id="74">
    <s id="74:1">何故此滅復名不死？</s>
  </p>
  <p id="75">
    <s id="75:1">永離生故。</s>
  </p>
  <p id="76">
    <s id="76:1">何故此滅名無熱惱？</s>
  </p>
  <p id="77">
    <s id="77:1">永離一切煩惱熱故、永離一切求不得苦大熱惱故。</s>
  </p>
  <p id="78">
    <s id="78:1">何故此滅名無熾然？</s>
  </p>
  <p id="79">
    <s id="79:1">永離一切愁歎憂苦諸惱亂故。</s>
  </p>
  <p id="80">
    <s id="80:1">何故此滅復名安隱？</s>
  </p>
  <p id="81">
    <s id="81:1">離怖畏住所依處故。</s>
  </p>
  <p id="82">
    <s id="82:1">何故此滅復名清涼？</s>
  </p>
  <p id="83">
    <s id="83:1">諸利益事所依處故。</s>
  </p>
  <p id="84">
    <s id="84:1">何故此滅復名樂事？</s>
  </p>
  <p id="85">
    <s id="85:1">第一義樂事故。</s>
  </p>
  <p id="86">
    <s id="86:1">何故此滅名趣吉祥？</s>
  </p>
  <p id="87">
    <s id="87:1">為證得彼易修方便所依處故。</s>
  </p>
  <p id="88">
    <s id="88:1">何故此滅復名無病？</s>
  </p>
  <p id="89">
    <s id="89:1">永離一切障礙病故。</s>
  </p>
  <p id="90">
    <s id="90:1">何故此滅復名不動？</s>
  </p>
  <p id="91">
    <s id="91:1">永離一切散動故。</s>
  </p>
  <p id="92">
    <s id="92:1">何故此滅復名涅槃？</s>
  </p>
  <p id="93">
    <s id="93:1">無相寂滅大安樂住所依處故。</s>
  </p>
  <p id="94">
    <s id="94:1">何故此滅復名無生？</s>
  </p>
  <p id="95">
    <s id="95:1">離續生故。</s>
  </p>
  <p id="96">
    <s id="96:1">何故此滅復名無起？</s>
  </p>
  <p id="97">
    <s id="97:1">永離此後漸生起故。</s>
  </p>
  <p id="98">
    <s id="98:1">何故此滅復名無造？</s>
  </p>
  <p id="99">
    <s id="99:1">永離前際諸業煩惱勢力所引故。</s>
  </p>
  <p id="100">
    <s id="100:1">何故此滅復名無作？</s>
  </p>
  <p id="101">
    <s id="101:1">不作現在諸業煩惱所依處故。</s>
  </p>
  <p id="102">
    <s id="102:1">何故此滅復名不生？</s>
  </p>
  <p id="103">
    <s id="103:1">永離未來相續生故。</s>
  </p>
  <p id="104">
    <s id="104:1">_如是滅諦總有四種行相差別，</s>
    <s id="104:2">謂滅相、</s>
    <s id="104:3">靜相、</s>
    <s id="104:4">妙相、</s>
    <s id="104:5">離相。</s>
  </p>
  <p id="105">
    <s id="105:1">云何滅相？</s>
  </p>
  <p id="106">
    <s id="106:1">煩惱離繫故。</s>
  </p>
  <p id="107">
    <s id="107:1">云何靜相？</s>
  </p>
  <p id="108">
    <s id="108:1">苦離繫故。</s>
  </p>
  <p id="109">
    <s id="109:1">云何妙相？</s>
  </p>
  <p id="110">
    <s id="110:1">樂靜事故。</s>
  </p>
  <p id="111">
    <s id="111:1">云何離相？</s>
  </p>
  <p id="112">
    <s id="112:1">常利益事故。</s>
  </p>
  <p id="113">
    <s id="113:1">_云何道諦？</s>
  </p>
  <p id="114">
    <s id="114:1">謂由此道故知苦</s>
    <s id="114:2">斷集</s>
    <s id="114:3">證滅</s>
    <s id="114:4">修道，</s>
    <s id="114:5">是略說道諦相。</s>
  </p>
  <p id="115">
    <s id="115:1">道有五種，</s>
    <s id="115:2">謂資糧道、</s>
    <s id="115:3">加行道、</s>
    <s id="115:4">見道、</s>
    <s id="115:5">修道、</s>
    <s id="115:6">究竟道。</s>
  </p>
  <p id="116">
    <s id="116:1">_何等資糧道？</s>
  </p>
  <p id="117">
    <s id="117:1">謂諸異生所有尸羅，</s>
    <s id="117:2">守護根門、</s>
    <s id="117:3">飲食知量，</s>
    <s id="117:4">初夜後夜常不睡眠，勤修止觀</s>
    <s id="117:5">正知而住。</s>
  </p>
  <p id="118">
    <s id="118:1">復有所餘進習諸善，</s>
    <s id="118:2">聞所成慧、</s>
    <s id="118:3">思所成慧、</s>
    <s id="118:4">修所成慧，</s>
    <s id="118:5">修習此故得成現觀解脫所依器性。</s>
  </p>
  <p id="119">
    <s id="119:1">_何等加行道？</s>
  </p>
  <p id="120">
    <s id="120:1">謂有資糧道皆是加行道，</s>
    <s id="120:2">或有加行道非資糧道。</s>
  </p>
  <p id="121">
    <s id="121:1">謂已積集資糧道者所有順決擇分善根，</s>
    <s id="121:2">謂煖法、</s>
    <s id="121:3">頂法、</s>
    <s id="121:4">順諦忍法、</s>
    <s id="121:5">世第一法。</s>
  </p>
  <p id="122">
    <s id="122:1">云何煖法？</s>
  </p>
  <p id="123">
    <s id="123:1">謂各別內證於諸諦中明得三摩地</s>
    <s id="123:2">鉢羅若及彼相應等法。</s>
  </p>
  <p id="124">
    <s id="124:1">云何頂法？</s>
  </p>
  <p id="125">
    <s id="125:1">謂各別內證於諸諦中明增三摩地</s>
    <s id="125:2">鉢羅若及彼相應等法。</s>
  </p>
  <p id="126">
    <s id="126:1">云何順諦忍法？</s>
  </p>
  <p id="127">
    <s id="127:1">謂各別內證於諸諦中一分已入隨順三摩地鉢羅若及彼相應等法。</s>
  </p>
  <p id="128">
    <s id="128:1">云何世第一法？</s>
  </p>
  <p id="129">
    <s id="129:1">謂各別內證於諸諦中無間心三摩地鉢羅若及彼相應等法。</s>
  </p>
  <p id="130">
    <s id="130:1">何等見道？</s>
  </p>
  <p id="131">
    <s id="131:1">若總說謂世第一法無間無所得三摩地鉢羅若及彼相應等法。</s>
  </p>
  <p id="132">
    <s id="132:1">又所緣能緣平等平等智為其相。</s>
  </p>
  <p id="133">
    <s id="133:1">又遣各別有情假、</s>
    <s id="133:2">法假，</s>
    <s id="133:3">遍遣二假所緣法智為相。</s>
  </p>
  <p id="134">
    <s id="134:1">_若別說見道差別，</s>
    <s id="134:2">謂世第一法無間苦法智忍、</s>
    <s id="134:3">苦法智、</s>
    <s id="134:4">苦類智忍、</s>
    <s id="134:5">苦類智，</s>
    <s id="134:6">集法智忍、</s>
    <s id="134:7">集法智、</s>
    <s id="134:8">集類智忍、</s>
    <s id="134:9">集類智，</s>
    <s id="134:10">滅法智忍、</s>
    <s id="134:11">滅法智、</s>
    <s id="134:12">滅類智忍、</s>
    <s id="134:13">滅類智，</s>
    <s id="134:14">道法智忍、</s>
    <s id="134:15">道法智、</s>
    <s id="134:16">道類智忍、</s>
    <s id="134:17">道類智。</s>
  </p>
  <p id="135">
    <s id="135:1">如是十六智忍，是見道差別相。</s>
  </p>
  <p id="136">
    <s id="136:1">_云何苦？</s>
  </p>
  <p id="137">
    <s id="137:1">謂苦諦。</s>
  </p>
  <p id="138">
    <s id="138:1">云何苦法？</s>
  </p>
  <p id="139">
    <s id="139:1">謂苦諦增上所起教法。</s>
  </p>
  <p id="140">
    <s id="140:1">云何法智？</s>
  </p>
  <p id="141">
    <s id="141:1">謂於加行道中觀察諦增上法智。</s>
  </p>
  <p id="142">
    <s id="142:1">云何智忍？</s>
  </p>
  <p id="143">
    <s id="143:1">謂先觀察增上力故，</s>
    <s id="143:2">於各別苦諦中起現證無漏慧，</s>
    <s id="143:3">由此慧故永捨見苦所斷一切煩惱，</s>
    <s id="143:4">是故名為苦法智忍。</s>
  </p>
  <p id="144">
    <s id="144:1">云何苦法智？</s>
  </p>
  <p id="145">
    <s id="145:1">謂忍無間由此智故於前所說煩惱解脫而得作證，</s>
    <s id="145:2">是名苦法智。</s>
  </p>
  <p id="146">
    <s id="146:1">云何苦類智忍？</s>
  </p>
  <p id="147">
    <s id="147:1">謂苦法智無間無漏慧生，於苦法智忍</s>
    <s id="147:2">及苦法智各別內證。</s>
    <s id="147:3">言後諸聖法皆是此種類，是故名為苦類智忍。</s>
  </p>
  <p id="148">
    <s id="148:1">云何苦類智？</s>
  </p>
  <p id="149">
    <s id="149:1">謂此無間無漏智生，審定印可苦類智忍，</s>
    <s id="149:2">是名苦類智。</s>
  </p>
  <p id="150">
    <s id="150:1">如是於餘諦中隨其所應，諸忍諸智盡當知。</s>
  </p>
  <p id="151">
    <s id="151:1">_於此位中由法忍法智覺悟所取、</s>
    <s id="151:2">由類忍類智覺悟能取。</s>
  </p>
  <p id="152">
    <s id="152:1">又此一切忍智位中，說名安住無相觀者。</s>
  </p>
  <p id="153">
    <s id="153:1">如是十六心剎那，說名見道。</s>
  </p>
  <p id="154">
    <s id="154:1">於所知境智生究竟，名一剎那。</s>
  </p>
  <p id="155">
    <s id="155:1">_一切道諦由四種相應隨覺了，謂安立故、思惟故、證受故、圓滿故。</s>
  </p>
  <p id="156">
    <s id="156:1">云何安立故？</s>
  </p>
  <p id="157">
    <s id="157:1">謂聲聞等隨自所證已得究竟，為欲令他亦了知故，由後得智以無量種名句文身安立道諦。</s>
  </p>
  <p id="158">
    <s id="158:1">云何思惟故？</s>
  </p>
  <p id="159">
    <s id="159:1">謂正修習現觀方便，以世間智如所安立思惟數習。</s>
  </p>
  <p id="160">
    <s id="160:1">云何證受故？</s>
  </p>
  <p id="161">
    <s id="161:1">謂如是數習已自內證受最初見道正出世間無戲論位。</s>
  </p>
  <p id="162">
    <s id="162:1">云何圓滿故？</s>
  </p>
  <p id="163">
    <s id="163:1">謂此位後圓滿轉依，乃至證得究竟。</s>
  </p>
  <p id="164">
    <s id="164:1">彼既證得究竟位已，復由後得智以名句文身安立道諦。</s>
  </p>
  <p id="165">
    <s id="165:1">_如契經言，遠塵離垢於諸法中正法眼生者，此依見道說，</s>
    <s id="165:2">諸法忍能遠塵，</s>
    <s id="165:3">諸法智能離垢。</s>
  </p>
  <p id="166">
    <s id="166:1">遍知故、永斷故，道得清淨。</s>
  </p>
  <p id="167">
    <s id="167:1">_如契經言：</s>
    <s id="167:2">見法、</s>
    <s id="167:3">得法、</s>
    <s id="167:4">極通達法、</s>
    <s id="167:5">究竟堅法，</s>
    <s id="167:6">越度一切悕望、疑惑，</s>
    <s id="167:7">不假他緣。</s>
  </p>
  <p id="168">
    <s id="168:1">於大師教餘不能引</s>
    <s id="168:2">於諸法中得無所畏。 此亦依見道說。</s>
  </p>
  <p id="169">
    <s id="169:1">見法者，謂諸法忍。</s>
  </p>
  <p id="170">
    <s id="170:1">得法者，謂諸法智。</s>
  </p>
  <p id="171">
    <s id="171:1">極通達法者，謂諸類忍。</s>
  </p>
  <p id="172">
    <s id="172:1">究竟堅法者，謂諸類智。</s>
  </p>
  <p id="173">
    <s id="173:1">越度一切悕望者，由諸忍智於自所證無有悕慮。</s>
  </p>
  <p id="174">
    <s id="174:1">越度一切疑惑者，於此位中於他所證無有猶豫。</s>
  </p>
  <p id="175">
    <s id="175:1">不假他緣者，於所修道中無他引道自然善巧。</s>
  </p>
  <p id="176">
    <s id="176:1">於大師教餘不能引者，於佛聖教不為邪道所化引故。</s>
  </p>
  <p id="177">
    <s id="177:1">於諸法中得無所畏者，於依所證問記法中，</s>
    <s id="177:2">諸怯劣心永無有故。</s>
  </p>
  <p id="178">
    <s id="178:1">_何等修道？</s>
  </p>
  <p id="179">
    <s id="179:1">謂見道上所有世間道、</s>
    <s id="179:2">出世間道、</s>
    <s id="179:3">軟道、</s>
    <s id="179:4">中道、</s>
    <s id="179:5">上道、</s>
    <s id="179:6">加行道、</s>
    <s id="179:7">無間道、</s>
    <s id="179:8">解脫道、</s>
    <s id="179:9">勝進道等，皆名修道。</s>
  </p>
  <p id="180">
    <s id="180:1">_云何世間道？</s>
  </p>
  <p id="181">
    <s id="181:1">謂世間初靜慮、</s>
    <s id="181:2">第二靜慮、</s>
    <s id="181:3">第三靜慮、</s>
    <s id="181:4">第四靜慮，</s>
    <s id="181:5">空無邊處、</s>
    <s id="181:6">識無邊處、</s>
    <s id="181:7">無所有處、</s>
    <s id="181:8">非想非非想處。</s>
  </p>
  <p id="182">
    <s id="182:1">如是靜慮、無色，由四種相應廣分別，謂雜染故、</s>
    <s id="182:2">清白故、</s>
    <s id="182:3">建立故、</s>
    <s id="182:4">清淨故。</s>
  </p>
  <p id="183">
    <s id="183:1">何等雜染故？</s>
  </p>
  <p id="184">
    <s id="184:1">謂四無記根：一愛、二見、三慢、四無明。</s>
  </p>
  <p id="185">
    <s id="185:1">由有愛故味上靜慮雜染所染，</s>
    <s id="185:2">由有見故見上靜慮雜染所染，</s>
    <s id="185:3">由有慢故慢上靜慮雜染所染，</s>
    <s id="185:4">由無明故疑上靜慮雜染所染。</s>
  </p>
  <p id="186">
    <s id="186:1">如是煩惱恒染其心，令色無色界煩惱隨煩惱相續流轉。</s>
  </p>
  <p id="187">
    <s id="187:1">_何等清白故？</s>
  </p>
  <p id="188">
    <s id="188:1">謂淨靜慮、無色，由性善故說名清白。</s>
  </p>
  <p id="189">
    <s id="189:1">_何等建立故？</s>
  </p>
  <p id="190">
    <s id="190:1">有四種建立，</s>
    <s id="190:2">謂支分建立、</s>
    <s id="190:3">等至建立、</s>
    <s id="190:4">品類建立、</s>
    <s id="190:5">名想建立。</s>
  </p>
  <p id="191">
    <s id="191:1">_云何支分建立？</s>
  </p>
  <p id="192">
    <s id="192:1">謂初靜慮有五支。</s>
  </p>
  <p id="193">
    <s id="193:1">何等為五？</s>
  </p>
  <p id="194">
    <s id="194:1">一尋、二伺、三喜、四樂、五心一境性。</s>
  </p>
  <p id="195">
    <s id="195:1">第二靜慮有四支。</s>
  </p>
  <p id="196">
    <s id="196:1">何等為四？</s>
  </p>
  <p id="197">
    <s id="197:1">一內等淨、二喜、三樂、四心一境性。</s>
  </p>
  <p id="198">
    <s id="198:1">第三靜慮有五支。</s>
  </p>
  <p id="199">
    <s id="199:1">何等為五？</s>
  </p>
  <p id="200">
    <s id="200:1">一捨、二念、三正知、四樂、五心一境性。</s>
  </p>
  <p id="201">
    <s id="201:1">第四靜慮有四支。</s>
  </p>
  <p id="202">
    <s id="202:1">何等為四？</s>
  </p>
  <p id="203">
    <s id="203:1">一捨清淨、</s>
  </p>
  <p id="204">
    <s id="204:1">二念清淨、</s>
  </p>
  <p id="205">
    <s id="205:1">三不苦不樂受、</s>
  </p>
  <p id="206">
    <s id="206:1">四心一境性。</s>
  </p>
  <p id="207">
    <s id="207:1">對治支故，利益支故，彼二所依自性支故，</s>
    <s id="207:2">諸無色中不立支分，以奢摩他一味性故。</s>
  </p>
  <p id="208">
    <s id="208:1">云何等至建立？</s>
  </p>
  <p id="209">
    <s id="209:1">謂由七種作意證入初靜慮，</s>
    <s id="209:2">如是乃至非想非非想處。</s>
  </p>
  <p id="210">
    <s id="210:1">何等名為七種作意？</s>
  </p>
  <p id="211">
    <s id="211:1">謂了相作意、</s>
    <s id="211:2">勝解作意、</s>
    <s id="211:3">遠離作意、</s>
    <s id="211:4">攝樂作意、</s>
    <s id="211:5">觀察作意、</s>
    <s id="211:6">加行究竟作意、</s>
    <s id="211:7">加行究竟果作意。</s>
  </p>
  <p id="212">
    <s id="212:1">_云何品類建立？</s>
  </p>
  <p id="213">
    <s id="213:1">謂初靜慮具軟、中、上三品熏修。</s>
  </p>
  <p id="214">
    <s id="214:1">如初靜慮，餘靜慮及無色三品熏修亦爾。</s>
  </p>
  <p id="215">
    <s id="215:1">由軟中上品熏修初靜慮故，於初靜慮中還生三異熟。</s>
  </p>
  <p id="216">
    <s id="216:1">如初靜慮，於餘靜慮中若熏修若生果各三品亦爾。</s>
  </p>
  <p id="217">
    <s id="217:1">於無色界中無別處所故，不立生果處所差別。</s>
  </p>
  <p id="218">
    <s id="218:1">然由三品熏修無色定故，彼異熟生時有高有下、有劣有勝。</s>
  </p>
  <p id="219">
    <s id="219:1">_云何名想建立？</s>
  </p>
  <p id="220">
    <s id="220:1">謂於初靜慮所攝定中，</s>
    <s id="220:2">諸佛世尊及得究竟大威德菩薩摩訶薩所入三摩地，彼三摩地一切聲聞及獨覺等尚不了其名，</s>
    <s id="220:3">豈能知數？ 況復證入？</s>
  </p>
  <p id="221">
    <s id="221:1">如於初靜慮所攝定中，於餘靜慮無色所攝定中亦爾。</s>
  </p>
  <p id="222">
    <s id="222:1">如是所說皆依靜慮波羅蜜多。</s>
  </p>
  <p id="223">
    <s id="223:1">_何等清淨故？</s>
  </p>
  <p id="224">
    <s id="224:1">謂初靜慮中邊際定，乃至非想非非想處邊際定，是名清淨。</s>
  </p>
  <p id="225">
    <s id="225:1">云何出世道？</s>
  </p>
  <p id="226">
    <s id="226:1">謂於修道中</s>
    <s id="226:2">法智類智品所攝</s>
    <s id="226:3">苦智、集智、滅智、道智，</s>
    <s id="226:4">及彼相應三摩地等，</s>
    <s id="226:5">或未至定所攝、或初靜慮乃至無所有處所攝，</s>
    <s id="226:6">非想非非想處，唯是世間不明了想恒現行故，</s>
    <s id="226:7">由此道理故名無想。</s>
  </p>
  <p id="227">
    <s id="227:1">如世尊言：</s>
    <s id="227:2">乃至有想三摩鉢底， 方能如實照了通達。</s>
  </p>
  <p id="228">
    <s id="228:1">滅定亦是出世間攝，</s>
    <s id="228:2">由聖道後所證得故。</s>
  </p>
  <p id="229">
    <s id="229:1">要於人趣方能引發，</s>
    <s id="229:2">或於人趣或於色界能現在前，</s>
    <s id="229:3">生無色界多不現起，</s>
    <s id="229:4">由住寂靜解脫異熟者於此滅定多不發起，勤方便故。</s>
  </p>
  <p id="230">
    <s id="230:1">_云何軟道？</s>
  </p>
  <p id="231">
    <s id="231:1">謂軟軟、軟中、軟上品道。</s>
  </p>
  <p id="232">
    <s id="232:1">由此道故，能捨三界所繫地地中上上、上中、上下三品煩惱。</s>
  </p>
  <p id="233">
    <s id="233:1">_云何中道？</s>
  </p>
  <p id="234">
    <s id="234:1">謂中軟、中中、中上品道。</s>
  </p>
  <p id="235">
    <s id="235:1">由此道故，能捨三界所繫地地中中上、中中、中軟三品煩惱。</s>
  </p>
  <p id="236">
    <s id="236:1">_云何上道？</s>
  </p>
  <p id="237">
    <s id="237:1">謂上軟、上中、上上品道。</s>
  </p>
  <p id="238">
    <s id="238:1">由此道故，能捨三界所繫地地中軟上、軟中、軟軟三品煩惱。</s>
  </p>
  <p id="239">
    <s id="239:1">_云何加行道？</s>
  </p>
  <p id="240">
    <s id="240:1">謂由此道能捨煩惱，</s>
    <s id="240:2">是名修道中加行道。</s>
  </p>
  <p id="241">
    <s id="241:1">_云何無間道？</s>
  </p>
  <p id="242">
    <s id="242:1">謂由此道無間永斷煩惱令無所餘。</s>
  </p>
  <p id="243">
    <s id="243:1">_云何解脫道？</s>
  </p>
  <p id="244">
    <s id="244:1">謂由此道證斷煩惱所得解脫。</s>
  </p>
  <p id="245">
    <s id="245:1">云何勝進道？</s>
  </p>
  <p id="246">
    <s id="246:1">謂為斷餘品煩惱所有加行無間解脫道，是名勝進道。</s>
  </p>
  <p id="247">
    <s id="247:1">又復棄捨斷煩惱加行或勤方便思惟諸法，</s>
    <s id="247:2">或勤方便安住諸法，</s>
    <s id="247:3">或進修餘三摩鉢底諸所有道，</s>
    <s id="247:4">名勝進道。</s>
  </p>
  <p id="248">
    <s id="248:1">又為引發勝品功德，或復安住諸所有道，</s>
    <s id="248:2">名勝進道。</s>
  </p>
  <p id="249">
    <s id="249:1">_復云何修如是諸道？</s>
  </p>
  <p id="250">
    <s id="250:1">謂得修、</s>
    <s id="250:2">習修、</s>
    <s id="250:3">除去修、</s>
    <s id="250:4">對治修。</s>
  </p>
  <p id="251">
    <s id="251:1">得修者，</s>
    <s id="251:2">謂未生善法修習令生。</s>
  </p>
  <p id="252">
    <s id="252:1">習修者，</s>
    <s id="252:2">謂已生善法修令堅住不忘倍復增廣。</s>
  </p>
  <p id="253">
    <s id="253:1">除去修者，</s>
    <s id="253:2">謂已生惡不善法修令永斷。</s>
  </p>
  <p id="254">
    <s id="254:1">對治修者，</s>
    <s id="254:2">謂未生惡不善法修令不生。</s>
  </p>
  <p id="255">
    <s id="255:1">又道生時能安立自習氣，是名得修。</s>
  </p>
  <p id="256">
    <s id="256:1">即此道現前修習，是名習修。</s>
  </p>
  <p id="257">
    <s id="257:1">即此道現在前時能捨自障，名除去修。</s>
  </p>
  <p id="258">
    <s id="258:1">即此道既捨自障，令彼未來住不生法，名對治修。</s>
  </p>
  <p id="259">
    <s id="259:1">復有四種對治名對治修，</s>
    <s id="259:2">謂厭壞對治、</s>
    <s id="259:3">斷對治、</s>
    <s id="259:4">持對治、</s>
    <s id="259:5">遠分對治。</s>
  </p>
  <p id="260">
    <s id="260:1">云何厭壞對治？</s>
  </p>
  <p id="261">
    <s id="261:1">謂於有漏諸行見多過患。</s>
  </p>
  <p id="262">
    <s id="262:1">云何斷對治？</s>
  </p>
  <p id="263">
    <s id="263:1">謂加行道及無間道。</s>
  </p>
  <p id="264">
    <s id="264:1">云何持對治？</s>
  </p>
  <p id="265">
    <s id="265:1">謂解脫道。</s>
  </p>
  <p id="266">
    <s id="266:1">云何遠分對治？</s>
  </p>
  <p id="267">
    <s id="267:1">謂此後諸道。</s>
  </p>
  <p id="268">
    <s id="268:1">_又道差別有十一種，</s>
    <s id="268:2">謂觀察事道、</s>
    <s id="268:3">勤功用道、</s>
    <s id="268:4">修治定道、</s>
    <s id="268:5">現觀方便道、</s>
    <s id="268:6">親近現觀道、</s>
    <s id="268:7">現觀道、</s>
    <s id="268:8">清淨出離道、</s>
    <s id="268:9">依根差別道、</s>
    <s id="268:10">淨修三學道、</s>
    <s id="268:11">發諸功德道、</s>
    <s id="268:12">遍攝諸道道。</s>
  </p>
  <p id="269">
    <s id="269:1">如是諸道隨其次第，</s>
    <s id="269:2">謂三十七菩提分法、</s>
    <s id="269:3">四種正行、</s>
    <s id="269:4">四種法迹、</s>
    <s id="269:5">奢摩他、</s>
    <s id="269:6">毘鉢舍那、</s>
    <s id="269:7">三無漏根。</s>
  </p>
  <p id="270">
    <s id="270:1">_此中一切菩提分法，皆由五門而得建立，</s>
    <s id="270:2">謂所緣故、自體故、助伴故、修習故、修果故。</s>
  </p>
  <p id="271">
    <s id="271:1">_四念住所緣者，</s>
    <s id="271:2">謂身受心法。</s>
  </p>
  <p id="272">
    <s id="272:1">復有四事，謂我所依事、</s>
    <s id="272:2">我受用事、</s>
    <s id="272:3">我自體事、</s>
    <s id="272:4">我染淨事。</s>
  </p>
  <p id="273">
    <s id="273:1">自體者，</s>
    <s id="273:2">謂慧及念。</s>
  </p>
  <p id="274">
    <s id="274:1">助伴者，</s>
    <s id="274:2">謂彼相應心心所等。</s>
  </p>
  <p id="275">
    <s id="275:1">修習者，</s>
    <s id="275:2">謂於內身等修循身等觀。</s>
  </p>
  <p id="276">
    <s id="276:1">如於內，於外、於內外亦爾。</s>
  </p>
  <p id="277">
    <s id="277:1">內身者，</s>
    <s id="277:2">謂於此身中所有內色處。</s>
  </p>
  <p id="278">
    <s id="278:1">外身者，</s>
    <s id="278:2">謂外所有外色處。</s>
  </p>
  <p id="279">
    <s id="279:1">內外身者，</s>
    <s id="279:2">謂內處相應所有外處根所依止。</s>
  </p>
  <p id="280">
    <s id="280:1">又他身中所有內色處。</s>
  </p>
  <p id="281">
    <s id="281:1">云何於身修循身觀？</s>
  </p>
  <p id="282">
    <s id="282:1">謂以分別影像身與本質身平等。</s>
  </p>
  <p id="283">
    <s id="283:1">隨觀內受者，</s>
    <s id="283:2">謂因內身所生受。</s>
  </p>
  <p id="284">
    <s id="284:1">外受者，</s>
    <s id="284:2">謂因外身所生受。</s>
  </p>
  <p id="285">
    <s id="285:1">內外受者，</s>
    <s id="285:2">謂因內外身所生受。</s>
  </p>
  <p id="286">
    <s id="286:1">如受，心、法亦爾。</s>
  </p>
  <p id="287">
    <s id="287:1">如於身修循身觀，如是於受等修循受等觀，如其所應。</s>
  </p>
  <p id="288">
    <s id="288:1">又修習者，謂欲、</s>
    <s id="288:2">勤、</s>
    <s id="288:3">策、</s>
    <s id="288:4">勵、</s>
    <s id="288:5">勇猛、</s>
    <s id="288:6">不息、</s>
    <s id="288:7">正念、</s>
    <s id="288:8">正知</s>
    <s id="288:9">及不放逸，</s>
    <s id="288:10">修習差別故。</s>
  </p>
  <p id="289">
    <s id="289:1">欲修習者，謂為對治不作意隨煩惱。</s>
  </p>
  <p id="290">
    <s id="290:1">勤修習者，謂為對治懈怠隨煩惱。</s>
  </p>
  <p id="291">
    <s id="291:1">策修習者，謂為對治惛沈掉舉隨煩惱。</s>
  </p>
  <p id="292">
    <s id="292:1">勵修習者，謂為對治心下劣性隨煩惱。</s>
  </p>
  <p id="293">
    <s id="293:1">勇猛修習者，謂為對治踈漏疲倦隨煩惱。</s>
  </p>
  <p id="294">
    <s id="294:1">不息修習者，謂為對治得少善法生知足喜隨煩惱。</s>
  </p>
  <p id="295">
    <s id="295:1">正念修習者，謂為對治忘失尊教隨煩惱。</s>
  </p>
  <p id="296">
    <s id="296:1">正知修習者，謂為對治毀犯追悔隨煩惱。</s>
  </p>
  <p id="297">
    <s id="297:1">不放逸修習者，謂為對治捨諸善軛隨煩惱。</s>
  </p>
  <p id="298">
    <s id="298:1">修果者，</s>
    <s id="298:2">謂斷四顛倒、</s>
    <s id="298:3">趣入四諦、</s>
    <s id="298:4">身等離繫。</s>
  </p>
  <p id="299">
    <s id="299:1">_四正斷所緣者，</s>
    <s id="299:2">謂已生未生所治能治法。</s>
  </p>
  <p id="300">
    <s id="300:1">自體者，</s>
    <s id="300:2">謂精進。</s>
  </p>
  <p id="301">
    <s id="301:1">助伴者，</s>
    <s id="301:2">謂彼相應心心所等。</s>
  </p>
  <p id="302">
    <s id="302:1">修習者，</s>
    <s id="302:2">如契經說：</s>
    <s id="302:3">生欲</s>
    <s id="302:4">策勵</s>
    <s id="302:5">發起正勤</s>
    <s id="302:6">策心</s>
    <s id="302:7">持心。</s>
  </p>
  <p id="303">
    <s id="303:1">此中諸句，顯修正勤及所依止。</s>
  </p>
  <p id="304">
    <s id="304:1">所依止者，謂欲。</s>
  </p>
  <p id="305">
    <s id="305:1">正勤者，謂策勵等。</s>
  </p>
  <p id="306">
    <s id="306:1">於止舉捨相作意中，</s>
    <s id="306:2">為欲損減惛沈掉舉、發起正勤，</s>
    <s id="306:3">故次說言策心持心。</s>
  </p>
  <p id="307">
    <s id="307:1">修果者，</s>
    <s id="307:2">謂盡棄捨一切所治。</s>
  </p>
  <p id="308">
    <s id="308:1">於能對治若得若增，是名修果。</s>
  </p>
  <p id="309">
    <s id="309:1">_四神足所緣者，</s>
    <s id="309:2">謂已成滿定所作事。</s>
  </p>
  <p id="310">
    <s id="310:1">自體者，</s>
    <s id="310:2">謂三摩地。</s>
  </p>
  <p id="311">
    <s id="311:1">助伴者，</s>
    <s id="311:2">謂欲、勤、心、觀及彼相應心心所等。</s>
  </p>
  <p id="312">
    <s id="312:1">云何欲三摩地？</s>
  </p>
  <p id="313">
    <s id="313:1">謂由殷重方便觸心一境性。</s>
  </p>
  <p id="314">
    <s id="314:1">云何勤三摩地？</s>
  </p>
  <p id="315">
    <s id="315:1">謂由無間方便觸心一境性。</s>
  </p>
  <p id="316">
    <s id="316:1">云何心三摩地？</s>
  </p>
  <p id="317">
    <s id="317:1">謂由先修三摩地力觸心一境性。</s>
  </p>
  <p id="318">
    <s id="318:1">云何觀三摩地？</s>
  </p>
  <p id="319">
    <s id="319:1">謂由聞他教法內自簡擇觸心一境性。</s>
  </p>
  <p id="320">
    <s id="320:1">又欲三摩地者，謂由生欲觸心一境性。</s>
  </p>
  <p id="321">
    <s id="321:1">勤三摩地者，謂由策勵發起正勤觸心一境性。</s>
  </p>
  <p id="322">
    <s id="322:1">心三摩地者，謂由持心觸心一境性。</s>
  </p>
  <p id="323">
    <s id="323:1">觀三摩地者，謂由策心觸心一境性。</s>
  </p>
  <p id="324">
    <s id="324:1">修習者，謂數修習八種斷行。</s>
  </p>
  <p id="325">
    <s id="325:1">何等為八？</s>
  </p>
  <p id="326">
    <s id="326:1">謂欲、</s>
    <s id="326:2">精進、</s>
    <s id="326:3">信、</s>
    <s id="326:4">安、</s>
    <s id="326:5">正念、</s>
    <s id="326:6">正知、</s>
    <s id="326:7">思、</s>
    <s id="326:8">捨。</s>
  </p>
  <p id="327">
    <s id="327:1">如是八種略攝為四，</s>
    <s id="327:2">謂加行、</s>
    <s id="327:3">攝受、</s>
    <s id="327:4">繼屬、</s>
    <s id="327:5">對治。</s>
  </p>
  <p id="328">
    <s id="328:1">又欲</s>
    <s id="328:2">勤</s>
    <s id="328:3">心</s>
    <s id="328:4">觀</s>
    <s id="328:5">修有二種，</s>
    <s id="328:6">謂并因緣聚散遠離修、</s>
    <s id="328:7">不劣</s>
    <s id="328:8">不散</s>
    <s id="328:9">彼二所依隨順修。</s>
  </p>
  <p id="329">
    <s id="329:1">修果者，</s>
    <s id="329:2">謂已善修治三摩地故，</s>
    <s id="329:3">隨所欲證所通達法，即能隨心通達變現。又於別別處所法中，證得堪能自在作用，如所願樂能辦種種神通等事，又能引發勝品功德。</s>
  </p>
  <p id="330">
    <s id="330:1">五根所緣者，</s>
    <s id="330:2">謂四聖諦。</s>
  </p>
  <p id="331">
    <s id="331:1">自體者，</s>
    <s id="331:2">謂信、</s>
    <s id="331:3">精進、</s>
    <s id="331:4">念、</s>
    <s id="331:5">定、</s>
    <s id="331:6">慧。</s>
  </p>
  <p id="332">
    <s id="332:1">助伴者，</s>
    <s id="332:2">謂彼相應心心所等。</s>
  </p>
  <p id="333">
    <s id="333:1">修習者，</s>
    <s id="333:2">謂信根於諸諦起忍可行修習。</s>
  </p>
  <p id="334">
    <s id="334:1">精進根於諸諦生忍可已，為覺悟故起精進行修習。</s>
  </p>
  <p id="335">
    <s id="335:1">念根於諸諦發精進已，繫念起不忘失行修習。</s>
  </p>
  <p id="336">
    <s id="336:1">定根於諸諦既繫念已，起心一境性行修習。</s>
  </p>
  <p id="337">
    <s id="337:1">慧根於諸諦心既得定起簡擇行修習。</s>
  </p>
  <p id="338">
    <s id="338:1">修果者，</s>
    <s id="338:2">謂能速發諦現觀，</s>
    <s id="338:3">及能修治煖、頂，引發忍、世第一法。</s>
  </p>
  <p id="339">
    <s id="339:1">_如五根，五力亦爾。</s>
  </p>
  <p id="340">
    <s id="340:1">差別者，</s>
    <s id="340:2">由此能損減所對治障不可屈伏，故名為力。</s>
  </p>
  <p id="341">
    <s id="341:1">_七覺支所緣者，</s>
    <s id="341:2">謂四聖諦如實性。</s>
  </p>
  <p id="342">
    <s id="342:1">自體者，</s>
    <s id="342:2">謂念、</s>
    <s id="342:3">擇法、</s>
    <s id="342:4">精進、</s>
    <s id="342:5">喜、</s>
    <s id="342:6">安、</s>
    <s id="342:7">定、</s>
    <s id="342:8">捨。</s>
  </p>
  <p id="343">
    <s id="343:1">念是所依支。</s>
  </p>
  <p id="344">
    <s id="344:1">擇法是自體支。</s>
  </p>
  <p id="345">
    <s id="345:1">精進是出離支。</s>
  </p>
  <p id="346">
    <s id="346:1">喜是利益支。</s>
  </p>
  <p id="347">
    <s id="347:1">安、定、捨是不染污支，</s>
    <s id="347:2">由此不染污故、</s>
    <s id="347:3">依止不染污故、</s>
    <s id="347:4">體是不染污故。</s>
  </p>
  <p id="348">
    <s id="348:1">助伴者，</s>
    <s id="348:2">謂彼相應心心所等。</s>
  </p>
  <p id="349">
    <s id="349:1">修習者，</s>
    <s id="349:2">謂依止遠離、</s>
    <s id="349:3">依止無欲、</s>
    <s id="349:4">依止寂滅，</s>
    <s id="349:5">迴向棄捨</s>
    <s id="349:6">修念覺支。</s>
  </p>
  <p id="350">
    <s id="350:1">如念覺支，乃至捨覺支亦爾。</s>
  </p>
  <p id="351">
    <s id="351:1">如是四句，次第顯示緣四諦境修習覺支。</s>
  </p>
  <p id="352">
    <s id="352:1">修果者，</s>
    <s id="352:2">謂見所斷煩惱永斷。</s>
  </p>
  <p id="353">
    <s id="353:1">_八聖道支所緣者，</s>
    <s id="353:2">謂即此後時四聖諦如實性。</s>
  </p>
  <p id="354">
    <s id="354:1">自體者，</s>
    <s id="354:2">謂正見、</s>
    <s id="354:3">正思惟、</s>
    <s id="354:4">正語、</s>
    <s id="354:5">正業、</s>
    <s id="354:6">正命、</s>
    <s id="354:7">正精進、</s>
    <s id="354:8">正念、</s>
    <s id="354:9">正定。</s>
  </p>
  <p id="355">
    <s id="355:1">正見是分別支。</s>
  </p>
  <p id="356">
    <s id="356:1">正思惟是誨示他支。</s>
  </p>
  <p id="357">
    <s id="357:1">正語、正業、正命是令他信支，</s>
    <s id="357:2">見、戒、命清淨性故。</s>
  </p>
  <p id="358">
    <s id="358:1">正精進是淨煩惱障支。</s>
  </p>
  <p id="359">
    <s id="359:1">正念是淨隨煩惱障支。</s>
  </p>
  <p id="360">
    <s id="360:1">正定是能淨最勝功德障支。</s>
  </p>
  <p id="361">
    <s id="361:1">助伴者，</s>
    <s id="361:2">謂彼相應心心所等。</s>
  </p>
  <p id="362">
    <s id="362:1">修習者，如覺支說。</s>
  </p>
  <p id="363">
    <s id="363:1">修果者，</s>
    <s id="363:2">謂分別誨示他</s>
    <s id="363:3">令他信，</s>
    <s id="363:4">煩惱障淨、</s>
    <s id="363:5">隨煩惱障淨、</s>
    <s id="363:6">最勝功德障淨故。</s>
  </p>
  <p id="364">
    <s id="364:1">_四種正行者，</s>
    <s id="364:2">謂苦遲通行、</s>
    <s id="364:3">苦速通行、</s>
    <s id="364:4">樂遲通行、</s>
    <s id="364:5">樂速通行。</s>
  </p>
  <p id="365">
    <s id="365:1">初謂鈍根未得根本靜慮，</s>
    <s id="365:2">第二謂利根未得根本靜慮，</s>
    <s id="365:3">第三謂鈍根已得根本靜慮，</s>
    <s id="365:4">第四謂利根已得根本靜慮。</s>
  </p>
  <p id="366">
    <s id="366:1">四種法迹者，</s>
    <s id="366:2">謂無貪、</s>
    <s id="366:3">無瞋、</s>
    <s id="366:4">正念、</s>
    <s id="366:5">正定。</s>
  </p>
  <p id="367">
    <s id="367:1">無貪、無瞋能令增上戒學清淨，</s>
    <s id="367:2">正念能令增上心學清淨，</s>
    <s id="367:3">正定能令增上慧學清淨。</s>
  </p>
  <p id="368">
    <s id="368:1">奢摩他者，</s>
    <s id="368:2">謂於內攝心令住、</s>
    <s id="368:3">等住、</s>
    <s id="368:4">安住、</s>
    <s id="368:5">近住，</s>
    <s id="368:6">調順</s>
    <s id="368:7">寂靜、</s>
    <s id="368:8">最極寂靜，</s>
    <s id="368:9">專注一趣</s>
    <s id="368:10">平等攝持。</s>
  </p>
  <p id="369">
    <s id="369:1">毘鉢舍那者，</s>
    <s id="369:2">謂簡擇諸法、</s>
    <s id="369:3">最極簡擇、</s>
    <s id="369:4">普遍尋思、</s>
    <s id="369:5">周審觀察，</s>
    <s id="369:6">為欲對治麁重相結故、</s>
    <s id="369:7">為欲制伏諸顛倒故、</s>
    <s id="369:8">令無倒心善安住故。</s>
  </p>
  <p id="370">
    <s id="370:1">_又依奢摩他、毘鉢舍那立四種道。</s>
  </p>
  <p id="371">
    <s id="371:1">或有一類已得奢摩他非毘鉢舍那，</s>
    <s id="371:2">此類依奢摩他進修毘鉢舍那。</s>
  </p>
  <p id="372">
    <s id="372:1">或有一類已得毘鉢舍那非奢摩他，</s>
    <s id="372:2">此類依毘鉢舍那進修奢摩他。</s>
  </p>
  <p id="373">
    <s id="373:1">或有一類不得奢摩他亦非毘鉢舍那，</s>
    <s id="373:2">此類專心制伏惛沈掉舉雙修二道。</s>
  </p>
  <p id="374">
    <s id="374:1">或有一類已得奢摩他及毘鉢舍那，</s>
    <s id="374:2">此類奢摩他毘鉢舍那二道和合平等雙轉。</s>
  </p>
  <p id="375">
    <s id="375:1">_三根者，</s>
    <s id="375:2">謂未知當知根、</s>
    <s id="375:3">已知根、</s>
    <s id="375:4">具知根。</s>
  </p>
  <p id="376">
    <s id="376:1">云何未知當知根？</s>
  </p>
  <p id="377">
    <s id="377:1">謂於加行道及於見道十五心剎那中所有諸根。</s>
  </p>
  <p id="378">
    <s id="378:1">云何已知根？</s>
  </p>
  <p id="379">
    <s id="379:1">謂從第十六見道心剎那已上，於一切有學道中所有諸根。</s>
  </p>
  <p id="380">
    <s id="380:1">云何具知根？</s>
  </p>
  <p id="381">
    <s id="381:1">謂於無學道所有諸根。</s>
  </p>
  <p id="382">
    <s id="382:1">_依初靜慮地現修道時，亦修欲界繫所有善根，</s>
    <s id="382:2">於彼得自在故。</s>
  </p>
  <p id="383">
    <s id="383:1">如依初靜慮地修欲界善根，如是依一切上地現修道時，</s>
    <s id="383:2">皆能修習下界下地所有善根，</s>
    <s id="383:3">於彼得自在故。</s>
  </p>
  <p id="384">
    <s id="384:1">_何等究竟道？</s>
  </p>
  <p id="385">
    <s id="385:1">謂依金剛喻定，</s>
    <s id="385:2">一切麁重永已息故、</s>
    <s id="385:3">一切繫得永已斷故、</s>
    <s id="385:4">永證一切離繫得故，</s>
    <s id="385:5">從此次第無間轉依，</s>
    <s id="385:6">證得盡智及無生智</s>
    <s id="385:7">十無學法等。 何等為十？</s>
  </p>
  <p id="386">
    <s id="386:1">謂無學正見</s>
    <s id="386:2">乃至無學正定、</s>
    <s id="386:3">無學正解脫、</s>
    <s id="386:4">無學正智。</s>
  </p>
  <p id="387">
    <s id="387:1">如是等法名究竟道。</s>
  </p>
  <p id="388">
    <s id="388:1">_云何名為一切麁重？</s>
  </p>
  <p id="389">
    <s id="389:1">略說有二十四種，</s>
    <s id="389:2">謂一切遍行戲論麁重、</s>
    <s id="389:3">領受麁重、</s>
    <s id="389:4">煩惱麁重、</s>
    <s id="389:5">業麁重、</s>
    <s id="389:6">異熟麁重、</s>
    <s id="389:7">煩惱障麁重、</s>
    <s id="389:8">業障麁重、</s>
    <s id="389:9">異熟障麁重、</s>
    <s id="389:10">蓋麁重、</s>
    <s id="389:11">尋思麁重、</s>
    <s id="389:12">飲食麁重、</s>
    <s id="389:13">交會麁重、</s>
    <s id="389:14">夢麁重、</s>
    <s id="389:15">病麁重、</s>
    <s id="389:16">老麁重、</s>
    <s id="389:17">死麁重、</s>
    <s id="389:18">勞倦麁重、</s>
    <s id="389:19">堅固麁重、</s>
    <s id="389:20">麁麁重、</s>
    <s id="389:21">中麁重、</s>
    <s id="389:22">細麁重、</s>
    <s id="389:23">煩惱障麁重、</s>
    <s id="389:24">定障麁重、</s>
    <s id="389:25">所知障麁重。</s>
  </p>
  <p id="390">
    <s id="390:1">_云何繫得？</s>
  </p>
  <p id="391">
    <s id="391:1">謂於麁重積集假立繫得性。</s>
  </p>
  <p id="392">
    <s id="392:1">云何離繫得？</s>
  </p>
  <p id="393">
    <s id="393:1">謂於麁重離散假立離繫得性。</s>
  </p>
  <p id="394">
    <s id="394:1">_云何金剛喻定？</s>
  </p>
  <p id="395">
    <s id="395:1">謂居修道最後斷結道位所有三摩地，</s>
    <s id="395:2">或加行道攝、</s>
    <s id="395:3">或無間道攝。</s>
  </p>
  <p id="396">
    <s id="396:1">加行道攝者，謂從此已去，非一切障所礙，能破一切障。</s>
  </p>
  <p id="397">
    <s id="397:1">無間道攝者，謂從此無間盡智，無生智生。</s>
  </p>
  <p id="398">
    <s id="398:1">又此三摩地無間堅固一味遍滿，</s>
    <s id="398:2">為顯此義薄伽梵說：</s>
    <s id="398:3">如大石山無缺無隙無穴一段，極善圓滿，</s>
    <s id="398:4">十方猛風所不動轉。</s>
  </p>
  <p id="399">
    <s id="399:1">云何名為無間轉依？</s>
  </p>
  <p id="400">
    <s id="400:1">謂已證得無學道者三種轉依。何等為三？ 謂心轉依、</s>
    <s id="400:2">道轉依、</s>
    <s id="400:3">麁重轉依。</s>
  </p>
  <p id="401">
    <s id="401:1">_云何盡智？</s>
  </p>
  <p id="402">
    <s id="402:1">謂由因盡所得智，或緣盡為境。</s>
  </p>
  <p id="403">
    <s id="403:1">_云何無生智？</s>
  </p>
  <p id="404">
    <s id="404:1">謂由果斷所得智， 或緣果不生為境。</s>
  </p>
  <p id="405">
    <s id="405:1">_十無學法，</s>
    <s id="405:2">當知依止無學戒蘊、</s>
    <s id="405:3">定蘊、</s>
    <s id="405:4">慧蘊、</s>
    <s id="405:5">解脫蘊、</s>
    <s id="405:6">解脫知見蘊說。</s>
  </p>
  <p id="406">
    <s id="406:1">_如是道諦總有四種行相差別，</s>
    <s id="406:2">謂道相、</s>
    <s id="406:3">如相、</s>
    <s id="406:4">行相、</s>
    <s id="406:5">出相。</s>
  </p>
  <p id="407">
    <s id="407:1">云何道相？</s>
  </p>
  <p id="408">
    <s id="408:1">因此尋求真實義故。</s>
  </p>
  <p id="409">
    <s id="409:1">云何如相？</s>
  </p>
  <p id="410">
    <s id="410:1">以能對治諸煩惱故。</s>
  </p>
  <p id="411">
    <s id="411:1">云何行相？</s>
  </p>
  <p id="412">
    <s id="412:1">善能成辦心令不顛倒故。</s>
  </p>
  <p id="413">
    <s id="413:1">云何出相？</s>
  </p>
  <p id="414">
    <s id="414:1">趣真常迹故。</s>
  </p>
  <p id="415">
    <s id="415:1">於諸諦中十六行相皆通世間及出世間。</s>
  </p>
  <p id="416">
    <s id="416:1">世間出世間有何差別？</s>
  </p>
  <p id="417">
    <s id="417:1">於所知境不善悟入善悟入性差別故、</s>
    <s id="417:2">有障無障性差別故、</s>
    <s id="417:3">有分別無分別性差別故。</s>
  </p>
  <p id="418">
    <s id="418:1">所以者何？</s>
  </p>
  <p id="419">
    <s id="419:1">於諸諦中無常苦等十六世間行相，不善通達真如性故、煩惱所隨眠故、依名言門起戲論故。</s>
  </p>
  <p id="420">
    <s id="420:1">出世行相與此相違。</s>
  </p>
  <p id="421">
    <s id="421:1">出世行相現在前時，雖復現證見無常義，然不依名言戲論門見此是無常義。</s>
  </p>
  <p id="422">
    <s id="422:1">如無常行相於無常義，餘行相於餘義隨其所應當知亦爾。</s>
  </p>
  <p id="423">
    <s id="423:1">_大乘阿毘達磨集論卷第五</s>
  </p>
  <p id="424">
    <s id="424:1">#----------------------------------------------------------------------_#【經文資訊】大正新脩大藏經_第_31_冊_No._1605_大乘阿毘達磨集論_#【版本記錄】發行日期：2024-01，最後更新：2022-10-12_#【編輯說明】本資料庫由_財團法人佛教電子佛典基金會（CBETA）依「大正新脩大藏經」所編輯_#【原始資料】蕭鎮國大德提供，維習安大德提供之高麗藏_CD_經文，日本_SAT_組織提供，北美某大德提供，李明芳大德提供新式標點_#【其他事項】本資料庫可自由免費流通，詳細內容請參閱【財團法人佛教電子佛典基金會資料庫版權宣告】_#----------------------------------------------------------------------_大乘阿毘達磨集論卷第六_無著菩薩造_三藏法師玄奘奉_詔譯_決擇分中法品第二_云何法決擇？</s>
  </p>
  <p id="425">
    <s id="425:1">法者，</s>
    <s id="425:2">謂十二分聖教。</s>
  </p>
  <p id="426">
    <s id="426:1">何者十二？</s>
  </p>
  <p id="427">
    <s id="427:1">一契經、</s>
    <s id="427:2">二應頌、</s>
    <s id="427:3">三記莂、</s>
    <s id="427:4">四諷頌、</s>
    <s id="427:5">五自說、</s>
    <s id="427:6">六緣起、</s>
    <s id="427:7">七譬喻、</s>
    <s id="427:8">八本事、</s>
    <s id="427:9">九本生、</s>
    <s id="427:10">十方廣、</s>
    <s id="427:11">十一希法、</s>
    <s id="427:12">十二論議。</s>
  </p>
  <p id="428">
    <s id="428:1">_何等契經？</s>
  </p>
  <p id="429">
    <s id="429:1">謂以長行綴緝略說所應說義。</s>
  </p>
  <p id="430">
    <s id="430:1">如來觀察十種勝利，緝綴長行略說諸法，</s>
    <s id="430:2">謂易可建立、</s>
    <s id="430:3">易可宣說、</s>
    <s id="430:4">易可受持，</s>
    <s id="430:5">恭敬法故，菩提資糧速得圓滿、</s>
    <s id="430:6">速能通達諸法實性、</s>
    <s id="430:7">於諸佛所得證淨信、</s>
    <s id="430:8">於法僧所得證淨信、</s>
    <s id="430:9">觸證第一現法樂住、</s>
    <s id="430:10">談論決擇悅智者心、</s>
    <s id="430:11">得預聰明英叡者數。</s>
  </p>
  <p id="431">
    <s id="431:1">_何等應頌？</s>
  </p>
  <p id="432">
    <s id="432:1">即諸經或中或後以頌重頌。</s>
  </p>
  <p id="433">
    <s id="433:1">又不了義經應更頌釋，故名應頌。</s>
  </p>
  <p id="434">
    <s id="434:1">_何等記莂？</s>
  </p>
  <p id="435">
    <s id="435:1">謂於是處聖弟子等謝往過去，記莂得失生處差別。</s>
  </p>
  <p id="436">
    <s id="436:1">又了義經說明記莂，記莂開示深密意故。</s>
  </p>
  <p id="437">
    <s id="437:1">_何等諷頌？</s>
  </p>
  <p id="438">
    <s id="438:1">謂諸經中以句宣說，</s>
    <s id="438:2">或以二句，或三或四或五或六。</s>
  </p>
  <p id="439">
    <s id="439:1">_何等自說？</s>
  </p>
  <p id="440">
    <s id="440:1">謂諸經中或時如來悅意自說。</s>
  </p>
  <p id="441">
    <s id="441:1">_何等緣起？</s>
  </p>
  <p id="442">
    <s id="442:1">謂因請而說。又有因緣制立學處，亦名緣起。</s>
  </p>
  <p id="443">
    <s id="443:1">_何等譬喻？</s>
  </p>
  <p id="444">
    <s id="444:1">謂諸經中有比況說。</s>
  </p>
  <p id="445">
    <s id="445:1">_何等本事？</s>
  </p>
  <p id="446">
    <s id="446:1">謂宣說聖弟子等前世相應事。</s>
  </p>
  <p id="447">
    <s id="447:1">_何等本生？</s>
  </p>
  <p id="448">
    <s id="448:1">謂宣說菩薩本行藏相應事。</s>
  </p>
  <p id="449">
    <s id="449:1">_何等方廣？</s>
  </p>
  <p id="450">
    <s id="450:1">謂菩薩藏相應言說。</s>
  </p>
  <p id="451">
    <s id="451:1">如名方廣，亦名廣破，亦名無比。</s>
  </p>
  <p id="452">
    <s id="452:1">為何義故名為方廣？</s>
  </p>
  <p id="453">
    <s id="453:1">一切有情利益安樂所依處故、宣說廣大甚深法故。</s>
  </p>
  <p id="454">
    <s id="454:1">為何義故名為廣破？</s>
  </p>
  <p id="455">
    <s id="455:1">以能廣破一切障故。</s>
  </p>
  <p id="456">
    <s id="456:1">為何義故名為無比？</s>
  </p>
  <p id="457">
    <s id="457:1">無有諸法能比類故。</s>
  </p>
  <p id="458">
    <s id="458:1">_何等希法？</s>
  </p>
  <p id="459">
    <s id="459:1">若於是處宣說聲聞、諸大菩薩及如來等最極希有甚奇特法。</s>
  </p>
  <p id="460">
    <s id="460:1">_何等論議？</s>
  </p>
  <p id="461">
    <s id="461:1">若於是處無有顛倒解釋一切深隱法相。</s>
  </p>
  <p id="462">
    <s id="462:1">_如是契經等十二分，聖教三藏所攝。</s>
  </p>
  <p id="463">
    <s id="463:1">何等為三？</s>
  </p>
  <p id="464">
    <s id="464:1">一素怛纜藏、二毘柰耶藏、三阿毘達磨藏。</s>
  </p>
  <p id="465">
    <s id="465:1">此復有二：一聲聞藏、二菩薩藏。</s>
  </p>
  <p id="466">
    <s id="466:1">契經、應頌、記莂、諷頌、自說此五，聲聞藏中素怛纜藏攝。</s>
  </p>
  <p id="467">
    <s id="467:1">緣起、譬喻、本事、本生此四、二藏中毘柰耶藏并眷屬攝。</s>
  </p>
  <p id="468">
    <s id="468:1">方廣、希法此二，菩薩藏中素怛纜藏攝。</s>
  </p>
  <p id="469">
    <s id="469:1">論議一種，聲聞菩薩二藏中阿毘達磨藏攝。</s>
  </p>
  <p id="470">
    <s id="470:1">何故如來建立三藏？</s>
  </p>
  <p id="471">
    <s id="471:1">為欲對治疑隨煩惱故，建立素怛纜藏；</s>
    <s id="471:2">為欲對治受用二邊隨煩惱故，建立毘柰耶藏；</s>
    <s id="471:3">為欲對治自見取執隨煩惱故，建立阿毘達磨藏。</s>
  </p>
  <p id="472">
    <s id="472:1">復次為欲開示三種學故，建立素怛纜藏；</s>
    <s id="472:2">為欲成立增上戒學、增上心學故，建立毘柰耶藏；</s>
    <s id="472:3">為欲成立增上慧學故，建立阿毘達磨藏。</s>
  </p>
  <p id="473">
    <s id="473:1">復次為欲開示正法義故，建立素怛纜藏；</s>
    <s id="473:2">為顯法義作證安足處故，建立毘柰耶藏；</s>
    <s id="473:3">為令智者論議決擇受用法樂住故，</s>
    <s id="473:4">建立阿毘達磨藏。</s>
  </p>
  <p id="474">
    <s id="474:1">_如是三藏所攝諸法為誰所行？</s>
  </p>
  <p id="475">
    <s id="475:1">是聞所成、</s>
    <s id="475:2">思所成、</s>
    <s id="475:3">修所成心心所法所行。</s>
  </p>
  <p id="476">
    <s id="476:1">如契經說：</s>
    <s id="476:2">諸心心所法有所緣、</s>
    <s id="476:3">有行相、</s>
    <s id="476:4">有所依</s>
    <s id="476:5">及相應。</s>
  </p>
  <p id="477">
    <s id="477:1">彼於此法為何所緣？</s>
  </p>
  <p id="478">
    <s id="478:1">謂契經等。</s>
  </p>
  <p id="479">
    <s id="479:1">作何行相？</s>
  </p>
  <p id="480">
    <s id="480:1">謂蘊等相應義。</s>
  </p>
  <p id="481">
    <s id="481:1">為何所依？</s>
  </p>
  <p id="482">
    <s id="482:1">謂他表了憶念習氣。</s>
  </p>
  <p id="483">
    <s id="483:1">何等相應？</s>
  </p>
  <p id="484">
    <s id="484:1">謂互為助伴，於所緣行相平等解了。</s>
  </p>
  <p id="485">
    <s id="485:1">_云何於法所緣差別？</s>
  </p>
  <p id="486">
    <s id="486:1">若略說有四種，</s>
    <s id="486:2">謂遍滿所緣、</s>
    <s id="486:3">淨行所緣、</s>
    <s id="486:4">善巧所緣、</s>
    <s id="486:5">淨惑所緣。</s>
  </p>
  <p id="487">
    <s id="487:1">_遍滿所緣復有四種，</s>
    <s id="487:2">謂有分別影像所緣、</s>
    <s id="487:3">無分別影像所緣、</s>
    <s id="487:4">事邊際所緣、</s>
    <s id="487:5">所作成就所緣。</s>
  </p>
  <p id="488">
    <s id="488:1">有分別影像所緣者，</s>
    <s id="488:2">謂由勝解作意所有奢摩他、毘鉢舍那所緣境界。</s>
  </p>
  <p id="489">
    <s id="489:1">無分別影像所緣者，</s>
    <s id="489:2">謂由真實作意所有奢摩他、毘鉢舍那所緣境界。</s>
  </p>
  <p id="490">
    <s id="490:1">事邊際所緣者，</s>
    <s id="490:2">謂一切法盡所有性、如所有性。</s>
  </p>
  <p id="491">
    <s id="491:1">盡所有性者，</s>
    <s id="491:2">謂蘊界處。</s>
  </p>
  <p id="492">
    <s id="492:1">如所有性者，</s>
    <s id="492:2">謂四聖諦</s>
    <s id="492:3">十六行相</s>
    <s id="492:4">真如，</s>
    <s id="492:5">一切行無常、</s>
    <s id="492:6">一切行苦、</s>
    <s id="492:7">一切法無我、</s>
    <s id="492:8">涅槃寂靜、</s>
    <s id="492:9">空</s>
    <s id="492:10">無願</s>
    <s id="492:11">無相。</s>
  </p>
  <p id="493">
    <s id="493:1">所作成就所緣者，</s>
    <s id="493:2">謂轉依，</s>
    <s id="493:3">如是轉依不可思議。</s>
  </p>
  <p id="494">
    <s id="494:1">十六行相中空攝幾行相？</s>
  </p>
  <p id="495">
    <s id="495:1">謂二。</s>
  </p>
  <p id="496">
    <s id="496:1">無願攝幾行相？</s>
  </p>
  <p id="497">
    <s id="497:1">謂六。</s>
  </p>
  <p id="498">
    <s id="498:1">無相攝幾行相？</s>
  </p>
  <p id="499">
    <s id="499:1">謂八。</s>
  </p>
  <p id="500">
    <s id="500:1">_淨行所緣</s>
    <s id="500:2">復有五種，</s>
    <s id="500:3">謂多貪行者緣不淨境、</s>
    <s id="500:4">多瞋行者緣修慈境、</s>
    <s id="500:5">多癡行者緣眾緣性諸緣起境、</s>
    <s id="500:6">憍慢行者緣界差別境、</s>
    <s id="500:7">尋思行者緣入出息念境。</s>
  </p>
  <p id="501">
    <s id="501:1">善巧所緣</s>
    <s id="501:2">亦有五種，</s>
    <s id="501:3">謂蘊善巧、</s>
    <s id="501:4">界善巧、</s>
    <s id="501:5">處善巧、</s>
    <s id="501:6">緣起善巧、</s>
    <s id="501:7">處非處善巧。</s>
  </p>
  <p id="502">
    <s id="502:1">處非處善巧應云何觀？</s>
  </p>
  <p id="503">
    <s id="503:1">應如緣起善巧觀。</s>
  </p>
  <p id="504">
    <s id="504:1">處非處善巧、緣起善巧有何差別？</s>
  </p>
  <p id="505">
    <s id="505:1">若以諸法流潤諸法，令離無因，不平等因生故，是緣起善巧；</s>
    <s id="505:2">因果相稱，攝受生故，是處非處善巧。</s>
  </p>
  <p id="506">
    <s id="506:1">_淨惑所緣者，</s>
    <s id="506:2">謂下地麁性、</s>
    <s id="506:3">上地靜性、</s>
    <s id="506:4">真如及</s>
    <s id="506:5">四聖諦，</s>
    <s id="506:6">是名淨惑所緣。</s>
  </p>
  <p id="507">
    <s id="507:1">_若欲於法勤審觀察，由幾道理能正觀察？</s>
  </p>
  <p id="508">
    <s id="508:1">由四道理，</s>
    <s id="508:2">謂觀待道理、</s>
    <s id="508:3">作用道理、</s>
    <s id="508:4">證成道理、</s>
    <s id="508:5">法爾道理。</s>
  </p>
  <p id="509">
    <s id="509:1">云何觀待道理？</s>
  </p>
  <p id="510">
    <s id="510:1">謂諸行生時要待眾緣。</s>
  </p>
  <p id="511">
    <s id="511:1">云何作用道理？</s>
  </p>
  <p id="512">
    <s id="512:1">謂異相諸法各別作用。</s>
  </p>
  <p id="513">
    <s id="513:1">云何證成道理？</s>
  </p>
  <p id="514">
    <s id="514:1">謂為證成所應成義，宣說諸量不相違語。</s>
  </p>
  <p id="515">
    <s id="515:1">云何法爾道理？</s>
  </p>
  <p id="516">
    <s id="516:1">謂無始時來於自相共相所住法中，所有成就法性法爾。</s>
  </p>
  <p id="517">
    <s id="517:1">_於諸法中正勤觀察，云何於法而起尋思？</s>
  </p>
  <p id="518">
    <s id="518:1">謂起四種尋思：</s>
    <s id="518:2">一名尋思、</s>
    <s id="518:3">二事尋思、</s>
    <s id="518:4">三自體假立尋思、</s>
    <s id="518:5">四差別假立尋思。</s>
  </p>
  <p id="519">
    <s id="519:1">云何名尋思？</s>
  </p>
  <p id="520">
    <s id="520:1">謂推求諸法名身、句身、文身自相皆不成實。</s>
  </p>
  <p id="521">
    <s id="521:1">云何事尋思？</s>
  </p>
  <p id="522">
    <s id="522:1">謂推求諸法蘊界處相皆不成實。</s>
  </p>
  <p id="523">
    <s id="523:1">云何自體假立尋思？</s>
  </p>
  <p id="524">
    <s id="524:1">謂於諸法能詮所詮相應中推求自體，唯是假立名言因性。</s>
  </p>
  <p id="525">
    <s id="525:1">云何差別假立尋思？</s>
  </p>
  <p id="526">
    <s id="526:1">謂於諸法能詮所詮相應中推求差別，唯是假立名言因性。</s>
  </p>
  <p id="527">
    <s id="527:1">_於法正勤修尋思已，云何於法起如實智？</s>
  </p>
  <p id="528">
    <s id="528:1">謂起四種如實智：</s>
    <s id="528:2">一名尋思所引如實智、</s>
    <s id="528:3">二事尋思所引如實智、</s>
    <s id="528:4">三自體假立尋思所引如實智、</s>
    <s id="528:5">四差別假立尋思所引如實智。</s>
  </p>
  <p id="529">
    <s id="529:1">云何名尋思所引如實智？</s>
  </p>
  <p id="530">
    <s id="530:1">謂如實知名不可得智。</s>
  </p>
  <p id="531">
    <s id="531:1">云何事尋思所引如實智？</s>
  </p>
  <p id="532">
    <s id="532:1">謂如實知事相亦不可得智。</s>
  </p>
  <p id="533">
    <s id="533:1">云何自體假立尋思所引如實智？</s>
  </p>
  <p id="534">
    <s id="534:1">謂如實知實有自性不可得智。</s>
  </p>
  <p id="535">
    <s id="535:1">云何差別假立尋思所引如實智？</s>
  </p>
  <p id="536">
    <s id="536:1">謂如實知實有差別不可得智。</s>
  </p>
  <p id="537">
    <s id="537:1">依法勤修三摩地者，瑜伽地云何當知？</s>
  </p>
  <p id="538">
    <s id="538:1">有五種：</s>
    <s id="538:2">一持、</s>
    <s id="538:3">二作、</s>
    <s id="538:4">三鏡、</s>
    <s id="538:5">四明、</s>
    <s id="538:6">五依。</s>
  </p>
  <p id="539">
    <s id="539:1">云何持？</s>
  </p>
  <p id="540">
    <s id="540:1">謂已積集菩提資糧，於煖等位、於諸聖諦所有多聞。</s>
  </p>
  <p id="541">
    <s id="541:1">云何作？</s>
  </p>
  <p id="542">
    <s id="542:1">謂緣此境如理作意。</s>
  </p>
  <p id="543">
    <s id="543:1">云何鏡？</s>
  </p>
  <p id="544">
    <s id="544:1">謂緣境有相三摩地。</s>
  </p>
  <p id="545">
    <s id="545:1">云何明？</s>
  </p>
  <p id="546">
    <s id="546:1">謂能取所取無所得智。</s>
  </p>
  <p id="547">
    <s id="547:1">依此道理佛薄伽梵妙善宣說：</s>
    <s id="547:2">_「菩薩於定位，</s>
    <s id="547:3">_觀影唯是心，</s>
    <s id="547:4">_義想既滅除，</s>
    <s id="547:5">_審觀唯自想。</s>
  </p>
  <p id="548">
    <s id="548:1">_如是住內心，</s>
    <s id="548:2">_知所取非有，</s>
    <s id="548:3">_次能取亦無，</s>
    <s id="548:4">_後觸無所得。」</s>
    <s id="548:5">_云何依？</s>
  </p>
  <p id="549">
    <s id="549:1">謂轉依。</s>
  </p>
  <p id="550">
    <s id="550:1">捨離諸麁重得清淨轉依故。</s>
  </p>
  <p id="551">
    <s id="551:1">於諸法中云何法善巧？</s>
  </p>
  <p id="552">
    <s id="552:1">謂多聞故。</s>
  </p>
  <p id="553">
    <s id="553:1">云何義善巧？</s>
  </p>
  <p id="554">
    <s id="554:1">謂於阿毘達磨、毘奈耶中善知其相故。</s>
  </p>
  <p id="555">
    <s id="555:1">_云何文善巧？</s>
  </p>
  <p id="556">
    <s id="556:1">謂善知訓釋文詞故。</s>
  </p>
  <p id="557">
    <s id="557:1">云何詞善巧？</s>
  </p>
  <p id="558">
    <s id="558:1">謂能善知我我所等世俗言詞，不深執著隨順說故。</s>
  </p>
  <p id="559">
    <s id="559:1">云何前際後際密意善巧？</s>
  </p>
  <p id="560">
    <s id="560:1">謂能善知於前際領受、於後際出離故。</s>
  </p>
  <p id="561">
    <s id="561:1">_於諸法中云何住法？</s>
  </p>
  <p id="562">
    <s id="562:1">若不得修慧，唯勤方便修習聞思，不名住法。</s>
  </p>
  <p id="563">
    <s id="563:1">若不得聞思，唯勤方便修習修慧，亦不名住法。</s>
  </p>
  <p id="564">
    <s id="564:1">若俱得二種方便安住，</s>
    <s id="564:2">乃名住法。</s>
  </p>
  <p id="565">
    <s id="565:1">若唯於法受持讀誦、為他演說、思惟其義，是名聞思。</s>
  </p>
  <p id="566">
    <s id="566:1">若修三摩地方便不知足，是名修慧。</s>
  </p>
  <p id="567">
    <s id="567:1">三摩地方便者，謂無間殷重方便及無倒方便。</s>
  </p>
  <p id="568">
    <s id="568:1">不知足者，謂不生味著修上奢摩他方便。</s>
  </p>
  <p id="569">
    <s id="569:1">_何因緣故唯方廣一分名為菩薩波羅蜜多藏？</s>
  </p>
  <p id="570">
    <s id="570:1">由此分中廣說一切波羅蜜多，數故、</s>
    <s id="570:2">相故、</s>
    <s id="570:3">次第故、</s>
    <s id="570:4">釋詞故、</s>
    <s id="570:5">修故、</s>
    <s id="570:6">差別故、</s>
    <s id="570:7">攝故、</s>
    <s id="570:8">所治故、</s>
    <s id="570:9">功德故、</s>
    <s id="570:10">更互決擇故。</s>
  </p>
  <p id="571">
    <s id="571:1">_何緣方廣分名廣大甚深？</s>
  </p>
  <p id="572">
    <s id="572:1">由一切種智性廣大甚深故。</s>
  </p>
  <p id="573">
    <s id="573:1">_何因緣故一分眾生於方廣分廣大甚深不生勝解反懷怖畏？</s>
  </p>
  <p id="574">
    <s id="574:1">由遠離法性故、</s>
    <s id="574:2">未種善根故、</s>
    <s id="574:3">惡友所攝故。</s>
  </p>
  <p id="575">
    <s id="575:1">_何因緣故一分眾生於方廣分廣大甚深雖生勝解而不出離？</s>
  </p>
  <p id="576">
    <s id="576:1">由深安住自見取故、</s>
    <s id="576:2">常堅執著如言義故。</s>
  </p>
  <p id="577">
    <s id="577:1">依此密意，</s>
    <s id="577:2">薄伽梵於《大法鏡經》中說如是言：</s>
    <s id="577:3">若諸菩薩隨言取義，不如正理思擇法故，</s>
    <s id="577:4">便生二十八不正見。</s>
  </p>
  <p id="578">
    <s id="578:1">何等名為二十八不正見？</s>
  </p>
  <p id="579">
    <s id="579:1">謂相見、</s>
    <s id="579:2">損減施設見、</s>
    <s id="579:3">損減分別見、</s>
    <s id="579:4">損減真實見、</s>
    <s id="579:5">攝受見、</s>
    <s id="579:6">轉變見、</s>
    <s id="579:7">無罪見、</s>
    <s id="579:8">出離見、</s>
    <s id="579:9">輕毀見、</s>
    <s id="579:10">憤發見、</s>
    <s id="579:11">顛倒見、</s>
    <s id="579:12">出生見、</s>
    <s id="579:13">不立宗見、</s>
    <s id="579:14">矯亂見、</s>
    <s id="579:15">敬事見、</s>
    <s id="579:16">堅固愚癡見、</s>
    <s id="579:17">根本見、</s>
    <s id="579:18">於見無見見、</s>
    <s id="579:19">捨方便見、</s>
    <s id="579:20">不出離見、</s>
    <s id="579:21">障增益見、</s>
    <s id="579:22">生非福見、</s>
    <s id="579:23">無功果見、</s>
    <s id="579:24">受辱見、</s>
    <s id="579:25">誹謗見、</s>
    <s id="579:26">不可與言見、</s>
    <s id="579:27">廣大見、</s>
    <s id="579:28">增上慢見。</s>
  </p>
  <p id="580">
    <s id="580:1">_如方廣分說：一切諸法皆無自性。</s>
  </p>
  <p id="581">
    <s id="581:1">依何密意說？</s>
  </p>
  <p id="582">
    <s id="582:1">謂無自然性故、</s>
    <s id="582:2">無自體性故、</s>
    <s id="582:3">無住自體故、</s>
    <s id="582:4">無如愚夫所取相性故。</s>
  </p>
  <p id="583">
    <s id="583:1">復次於遍計所執自性，由相無性故；</s>
    <s id="583:2">於依他起自性，由生無性故；</s>
    <s id="583:3">於圓成實自性，由勝義無性故。</s>
  </p>
  <p id="584">
    <s id="584:1">_又於彼說言：一切諸法無生無滅、本來寂靜、自性涅槃。 依何密意說？</s>
  </p>
  <p id="585">
    <s id="585:1">如無自性，無生亦爾。</s>
  </p>
  <p id="586">
    <s id="586:1">如無生，無滅亦爾。</s>
  </p>
  <p id="587">
    <s id="587:1">如無生無滅，本來寂靜亦爾。</s>
  </p>
  <p id="588">
    <s id="588:1">如本來寂靜，自性涅槃亦爾。</s>
  </p>
  <p id="589">
    <s id="589:1">_復次有四種意趣，由此意趣故方廣分中一切如來所有意趣應隨決了。</s>
  </p>
  <p id="590">
    <s id="590:1">何等為四？</s>
  </p>
  <p id="591">
    <s id="591:1">一平等意趣、</s>
    <s id="591:2">二別時意趣、</s>
    <s id="591:3">三別義意趣、</s>
    <s id="591:4">四補特伽羅意樂意趣。</s>
  </p>
  <p id="592">
    <s id="592:1">復次有四種祕密，由此祕密故於方廣分中一切如來所有祕密應隨決了。</s>
  </p>
  <p id="593">
    <s id="593:1">何等為四？</s>
  </p>
  <p id="594">
    <s id="594:1">一令入祕密、</s>
    <s id="594:2">二相祕密、</s>
    <s id="594:3">三對治祕密、</s>
    <s id="594:4">四轉變祕密。</s>
  </p>
  <p id="595">
    <s id="595:1">_復次方廣分中於法三摩地善巧菩薩相云何可知？</s>
  </p>
  <p id="596">
    <s id="596:1">謂由五種因故，</s>
    <s id="596:2">一剎那剎那消除一切麁重所依、</s>
    <s id="596:3">二出離種種想得樂法樂、</s>
    <s id="596:4">三了知無量無分別相、</s>
    <s id="596:5">四順清淨分無分別相恒現在前、</s>
    <s id="596:6">五能攝受轉上轉勝圓滿成就佛法身因。</s>
  </p>
  <p id="597">
    <s id="597:1">_聲聞藏法菩薩藏法等，從如來法身所流，</s>
    <s id="597:2">何因緣故以香鬘等供養恭敬菩薩藏法便生廣大無邊福聚，非聲聞藏法？</s>
  </p>
  <p id="598">
    <s id="598:1">以菩薩藏法是一切眾生利益安樂所依處故、</s>
    <s id="598:2">能建大義故、無上無量大功德聚所生處故。</s>
  </p>
</text>
