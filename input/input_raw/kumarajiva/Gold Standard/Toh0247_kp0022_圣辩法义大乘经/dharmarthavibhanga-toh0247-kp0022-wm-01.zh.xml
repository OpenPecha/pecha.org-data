<?xml version='1.0' encoding='utf-8'?>
<text>
  <p id="1">
    <s id="1:1">聖辨法義大乘經</s>
  </p>
  <p id="2">
    <s id="2:1">敬禮一切佛菩薩。</s>
  </p>
  <p id="3">
    <s id="3:1">如是我聞：一時，</s>
  </p>
  <p id="4">
    <s id="4:1">世尊在舍衛國祇樹給孤獨園，與大比丘眾及大菩薩眾俱。</s>
  </p>
  <p id="5">
    <s id="5:1">爾時，世尊告勝喜菩薩摩訶薩曰：</s>
  </p>
  <p id="6">
    <s id="6:1">「善男子！乃往過去無量阿僧祇劫，有世界名曰『華源』。</s>
  </p>
  <p id="7">
    <s id="7:1">彼世界地平如掌，富樂熾盛，五穀豐熟，安隱歡喜，人民眾多，具足充滿。</s>
  </p>
  <p id="8">
    <s id="8:1">善男子！華源世界有佛，號曰『華生如來．應供．正遍知』，</s>
  </p>
  <p id="9">
    <s id="9:1">彼佛今現住世，為四眾、天、龍、夜叉、乾闥婆、阿修羅、迦樓羅、緊那羅、摩睺羅伽、人非人等，現在說法。</s>
  </p>
  <p id="10">
    <s id="10:1">「善男子！華源世界有人王出世，為轉輪王，統領三千大千世界，名曰『得勝』。</s>
  </p>
  <p id="11">
    <s id="11:1">善男子！得勝王世^1[此處將ཚིག་རབ按照關於觀自在菩薩的其它本生傳記文本讀作ཚེ་རབས而譯。]，人民安樂，</s>
    <s id="11:2">具行十善，於己妻室喜足而住。</s>
  </p>
  <p id="12">
    <s id="12:1">國人純修一乘，</s>
    <s id="12:2">所謂：純修於大乘，</s>
    <s id="12:3">修於上乘，</s>
    <s id="12:4">修於勝乘，</s>
    <s id="12:5">修於妙乘，</s>
    <s id="12:6">修於最勝尊上、無上無上上、無上乘，</s>
    <s id="12:7">修於無等乘，</s>
    <s id="12:8">修於無等等乘，</s>
    <s id="12:9">修於不思議乘，</s>
    <s id="12:10">修於無量乘^2[參見《大寶積經》卷二十八：「善男子！諸佛如來正真正覺所行之道，彼乘名為大乘，名為上乘，名為妙乘，名為勝乘，名無上乘，名無上上乘，名無等乘，名不惡乘，名為無等等乘。善男子！以是義故名為大乘。」（CBETA, T11, no. 310） རིགས་ཀྱི་བུ། དེ་བཞིན་དུ་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ཐེག་པ་གང་གིས་གཤེགས་པའི་ཐེག་པ་དེ་ལ་ཡང་ཐེག་པ་ཆེན་པོ་ཞེས་བྱའོ། །ཐེག་པ་མཆོག་ཅེས་བྱ། ཐེག་པ་རབ་ཅེས་བྱ། ཐེག་པ་རབ་མཆོག་ཅེས་བྱ། ཐེག་པ་ཐུབ་བོ་ཞེས་བྱ། ཐེག་པ་གཙོ་བོ་ཞེས་བྱ།ཐེག་པ་བླ་ན་མེད་པ་ཞེས་བྱ། ཐེག་པ་གོང་ན་མེད་པ་ཞེས་བྱ། ཐེག་པ་མཉམ་པ་མེད་པ་ཞེས་བྱ། ཐེག་པ་མི་མཉམ་པ་མེད་པ་ཞེས་བྱ། ཐེག་པ་མི་མཉམ་པ་དང་མཉམ་པ་ཞེས་བྱ་སྟེ། རིགས་ཀྱི་བུ། དེའི་ཕྱིར་ཐེག་པ་ཆེན་པོ་འདི་ལ་ཐེག་པ་ཆེན་པོ་ཞེས་བྱའོ། ། 以及《集一切福德三昧經》卷二：「淨威！三莊嚴中，多聞莊嚴最可稱歎、最勝尊上、無上、無上上。」（CBETA, T12, no. 382）以及《大般若波羅蜜多經》卷七：「舍利子！修行般若波羅蜜多諸菩薩摩訶薩，諸相應中與般若波羅蜜多相應為最第一、最尊最勝、最上最妙、最高最極、無上無上上、無等無等等。」（CBETA, T05, no. 220）]。</s>
  </p>
  <p id="13">
    <s id="13:1">善男子！得勝王世^3[同前註。]，唯有大乘，尚不聞餘乘之名。</s>
  </p>
  <p id="14">
    <s id="14:1">「善男子！得勝王有九萬九千后妃眷屬，</s>
  </p>
  <p id="15">
    <s id="15:1">眾妃不修餘乘，純屬大乘，</s>
  </p>
  <p id="16">
    <s id="16:1">晝夜一心希求於法、好樂於法。</s>
  </p>
  <p id="17">
    <s id="17:1">善男子！得勝王有一王后，名曰『寶德』，其為菩薩，殊妙可愛^4[此處按朵宮版སྡུག་པ譯。]，</s>
  </p>
  <p id="18">
    <s id="18:1">正信佛、法^5[ 此處按除德格版外其餘各版སངས་རྒྱས་དང་ཆོས譯。]、僧，歸屬大乘，</s>
  </p>
  <p id="19">
    <s id="19:1">晝夜求法，好於法樂^6[關於觀自在菩薩的其它本生傳記文本中此處作ཆོས་ཀྱི་ཀུན་དགའ་ར་བ་ལ་དགའ་བ，即「好樂法園」。]。</s>
  </p>
  <p id="20">
    <s id="20:1">「善男子！寶德王后坐於大獅子座［時］，</s>
    <s id="20:2">從彼懷中出生一子，天莊嚴具以為嚴飾，身著天衣，相好莊嚴，名曰『寶源』。</s>
  </p>
  <p id="21">
    <s id="21:1">甫一降生，即結跏趺，問其母曰：</s>
  </p>
  <p id="22">
    <s id="22:1">『母后！華生如來尚住世否？』</s>
  </p>
  <p id="23">
    <s id="23:1">「爾時，寶德王后告其子曰：</s>
  </p>
  <p id="24">
    <s id="24:1">『獨子！彼遍智、無上世間護、令眾歡喜者，現住人天世。』</s>
  </p>
  <p id="25">
    <s id="25:1">「爾時，寶源王子即白父母：</s>
  </p>
  <p id="26">
    <s id="26:1">『父王、母后！願來至此！</s>
  </p>
  <p id="27">
    <s id="27:1">應往華生如來．應供．正遍知所，於彼瞻視、頂禮、供養、承事，從彼聽法。</s>
  </p>
  <p id="28">
    <s id="28:1">何以故？父王、母后！彼［華生］如來於人天世間行諸難行^7[關於觀自在菩薩的其它本生傳記文本中此處作དགའ་བ་མཛད་པ，即「令眾歡喜」。]。</s>
  </p>
  <p id="29">
    <s id="29:1">「『救護未脫者，</s>
    <s id="29:2">能開盲者目，</s>
  </p>
  <p id="30">
    <s id="30:1">於法極勇健，</s>
    <s id="30:2">不動如須彌。』</s>
  </p>
  <p id="31">
    <s id="31:1">「爾時，得勝王與寶德王后旋即抱兒，</s>
    <s id="31:2">偕同后妃眷屬及與僕從，往詣世尊。</s>
  </p>
  <p id="32">
    <s id="32:1">至已，繞佛七匝，</s>
    <s id="32:2">獻真珠瓔珞，價值百千。</s>
  </p>
  <p id="33">
    <s id="33:1">獻已，坐會眾中。</s>
  </p>
  <p id="34">
    <s id="34:1">「善男子！爾時，寶源王子以神通力，飛騰虛空而住，去地七多羅樹，</s>
  </p>
  <p id="35">
    <s id="35:1">以寶雨、華雨、香雨普散、遍散，散於^8[參見《佛說大乘菩薩藏正法經》卷五〈二 無怖夜叉品〉：「時無怖夜叉即以天妙曼陀羅花、優鉢羅花、鉢訥摩花、俱母陀花、奔拏利迦花，及彼天妙栴檀香末，散於佛上而伸供養，普散遍散周廣而散，散已合掌住立佛前。」（CBETA, T11, no. 316）以及《大方等大集經菩薩念佛三昧分》卷一〈一 序品〉：「即以天多摩羅跋香、天沈水香、天多伽羅香、天末栴檀香、及牛頭栴檀香，如是等種種諸香，慇懃再三散於佛上已，復以天散華、及天雞婆羅華、摩訶雞婆羅華、曼陀羅華、摩訶曼陀羅華、曼殊沙華、摩訶曼殊沙華、阿地目多華，以如是等種種眾華，亦慇懃再三散於佛上。」（CBETA, T13, no. 415）]華生世尊，</s>
  </p>
  <p id="36">
    <s id="36:1">散已，白世尊言：</s>
  </p>
  <p id="37">
    <s id="37:1">「『導師已越渡，令眾脫苦河，</s>
  </p>
  <p id="38">
    <s id="38:1">為瞻遍智尊，故我來詣此。</s>
  </p>
  <p id="39">
    <s id="39:1">無上世間護，所示諸功德，一切人天世，無有如汝者。</s>
  </p>
  <p id="40">
    <s id="40:1">眾生墮惡習，隨轉貪瞋者，</s>
  </p>
  <p id="41">
    <s id="41:1">先令入小乘，而後說大乘。</s>
  </p>
  <p id="42">
    <s id="42:1">善巧具勇悲，能以法義者，於法令生信^9[於法令生信：原文寫做ཆོས་ཀྱིས་ངོམས，義為「以法令滿足」。此處按照關於觀自在菩薩的其它本生傳記文本讀作ཆོས་ཀྱི་དོན་དེ་ཆོས་ལ་མོས而譯。]，說法功德源。</s>
  </p>
  <p id="43">
    <s id="43:1">諸法無生故，知其不堅實，</s>
  </p>
  <p id="44">
    <s id="44:1">汝以悟法性，而行諸難行^10[關於觀自在菩薩的其它本生傳記文本中此處作དགའ་བ་མཛད，即「而令眾歡喜」。]。』</s>
  </p>
  <p id="45">
    <s id="45:1">「寶源王子以此偈言讚歎世尊已，即作繞行，復坐其前。</s>
  </p>
  <p id="46">
    <s id="46:1">「爾時，世尊視瞻十方，其目修廣如蓮華葉，</s>
    <s id="46:2">知四眾之心與心所思，即告得勝王曰：</s>
  </p>
  <p id="47">
    <s id="47:1">「『大王！彼五蘊者不堅無實，愚人凡夫卻作實想。</s>
  </p>
  <p id="48">
    <s id="48:1">大王！諸蘊者，色惡生臭，亦出膿血，</s>
  </p>
  <p id="49">
    <s id="49:1">如木、瓦礫^11[參見《維摩詰所說經》卷一〈二 方便品〉：「是身無知，如草木瓦礫。」（CBETA, T14, no. 475）]、亦如道路，不堅、不動^12[不動：原文寫做གཡོ་བ་མེད་པ，梵文寫做nirīhatva或niśceṣṭaḥ，義為無動搖、無行動、不起作用、無動力、不能動的。鳩摩羅什將之譯做「無作」（《維摩詰所說經》卷一〈二 方便品〉：「是身無作，風力所轉」［CBETA, T14, no. 475］《文殊師利問菩提經》：「若以身得，身則無知、無作，如草木瓦石，四大所造從父母生……」［CBETA, T14, no. 464］）。唐朝的菩提流支則將之譯為「無思」（《大乘伽耶山頂經》：「若身證者，身是頑鈍，無覺、無思，猶如草木、牆壁、瓦石，從於四大父母所生，無常敗壞散滅之法……」［CBETA, T14, no. 467］）。]，</s>
  </p>
  <p id="50">
    <s id="50:1">喜憂相雜，</s>
    <s id="50:2">染愛鎖鏈交相連綴，</s>
    <s id="50:3">煩惱熾盛，實應毀厭。［然諸凡愚，］於不堅實而作實想，</s>
  </p>
  <p id="51">
    <s id="51:1">於無常者而作常想，</s>
  </p>
  <p id="52">
    <s id="52:1">於不可愛作可愛想，</s>
  </p>
  <p id="53">
    <s id="53:1">於不潔淨作潔淨想，</s>
  </p>
  <p id="54">
    <s id="54:1">於不真實作真實想。</s>
  </p>
  <p id="55">
    <s id="55:1">大王！五蘊乃由自業所畫。</s>
  </p>
  <p id="56">
    <s id="56:1">大王！譬如孔雀尾具五色，彼非畫師所畫，</s>
    <s id="56:2">亦非染色，乃彼自業所畫。</s>
  </p>
  <p id="57">
    <s id="57:1">大王！諸凡愚者，亦彼自業所畫，因緣相生。』</s>
  </p>
  <p id="58">
    <s id="58:1">「爾時，無能勝自在菩薩摩訶薩於彼會中，從座而起，</s>
    <s id="58:2">繞行世尊已，偏袒右肩，</s>
    <s id="58:3">右膝著地，合十指掌，禮佛白言：</s>
  </p>
  <p id="59">
    <s id="59:1">「『世尊！此諸蘊者，色惡生臭，亦出膿血，</s>
  </p>
  <p id="60">
    <s id="60:1">如木、瓦礫、牆壁、亦如道路，不堅、不動，</s>
    <s id="60:2">愚迷凡夫卻作實想。</s>
  </p>
  <p id="61">
    <s id="61:1">彼等乃為顛倒，如盲似迷，</s>
    <s id="61:2">陷於愚癡，</s>
    <s id="61:3">覆於暗翳，</s>
    <s id="61:4">眾見稠林之所遮蔽。</s>
  </p>
  <p id="62">
    <s id="62:1">世尊！此四法蘊^13[此處按前後經文似應作「五法蘊」，待考。]，深如虛空。</s>
  </p>
  <p id="63">
    <s id="63:1">世尊！頗有眾生，得聞是經言說章句，生實信否？』</s>
  </p>
  <p id="64">
    <s id="64:1">「華生世尊告［無能勝自在］菩薩摩訶薩曰：</s>
  </p>
  <p id="65">
    <s id="65:1">『善男子！菩薩摩訶薩皆為淨諸眾生而出興於世，</s>
  </p>
  <p id="66">
    <s id="66:1">隨其所樂為眾說法，</s>
  </p>
  <p id="67">
    <s id="67:1">為愛逼者，能斷其愛，</s>
  </p>
  <p id="68">
    <s id="68:1">為苦迫者，能除其憂，</s>
  </p>
  <p id="69">
    <s id="69:1">知諸法無實如同虛空，能令眾生住於法性，</s>
    <s id="69:2">是謂諸菩薩能淨眾生。』</s>
  </p>
  <p id="70">
    <s id="70:1">「華生世尊．如來．應供．正遍知說此眾生教法已，</s>
  </p>
  <p id="71">
    <s id="71:1">得勝王即攜其子、寶德王后，並偕后妃眷屬以及僕從，剃除鬚髮，於世尊前捨俗出家。</s>
  </p>
  <p id="72">
    <s id="72:1">「爾時，世尊告會眾曰：</s>
  </p>
  <p id="73">
    <s id="73:1">『諸善男子！汝等且觀此幼王子！</s>
  </p>
  <p id="74">
    <s id="74:1">諸善男子！此善士已於九百九十萬俱胝那由他佛所植諸善根，一切生中演說佛法。</s>
  </p>
  <p id="75">
    <s id="75:1">此人［一切生中］恆作善士父。</s>
  </p>
  <p id="76">
    <s id="76:1">善士恆時成熟眾生，令得阿耨多羅三藐三菩提。</s>
  </p>
  <p id="77">
    <s id="77:1">諸善男子！我般涅槃後，此寶源王子即當作佛，</s>
  </p>
  <p id="78">
    <s id="78:1">坐眾寶莊嚴菩提樹下，</s>
    <s id="78:2">證菩提時，號曰「普明高顯吉祥峯王如來．應供．正遍知．明行足．善逝．世間解．無上士．調御丈夫．天人師．佛．世尊^14[參見《佛說如幻三摩地無量印法門經》卷三：「觀自在菩薩摩訶薩，即於眾寶莊嚴菩提樹下，安處其座成等正覺。成正覺已，號曰普明高顯吉祥峯王如來．應供．正等正覺．明行足．善逝．世間解．無上士．調御丈夫．天人師．佛．世尊」（CBETA, T12, no. 372）]」。</s>
  </p>
  <p id="79">
    <s id="79:1">彼世界名「眾寶普嚴^15[參見《佛說如幻三摩地無量印法門經》卷三：「勝華藏菩薩白佛言：『世尊！彼佛世界豈不亦以極樂為名邪？』佛言：『不也。善男子！彼世界名眾寶普嚴。』」（CBETA, T12, no. 372）]」，</s>
    <s id="79:2">有無量聲聞眾。</s>
  </p>
  <p id="80">
    <s id="80:1">彼佛壽量九十六俱胝那由他劫。</s>
  </p>
  <p id="81">
    <s id="81:1">彼像法住世七百五十萬歲。』</s>
  </p>
  <p id="82">
    <s id="82:1">「善男子！爾時，［華生世尊］說彼菩薩摩訶薩授記事時，八萬四千含生得無生法忍。</s>
  </p>
  <p id="83">
    <s id="83:1">善男子！時彼如來，豈異人乎？汝勿懷疑，莫作是觀。</s>
  </p>
  <p id="84">
    <s id="84:1">何以故？善男子！時華生如來者，即阿彌陀如來．應供．正遍知是，</s>
    <s id="84:2">於彼世界演說佛法。</s>
  </p>
  <p id="85">
    <s id="85:1">善男子！時彼寶源王子，豈異人乎？ 汝勿懷疑，勿造斯觀。</s>
  </p>
  <p id="86">
    <s id="86:1">何以故？善男子！時得勝王之子，即觀自在菩薩是，</s>
    <s id="86:2">［華生］如來親自授記彼當作佛。」</s>
  </p>
  <p id="87">
    <s id="87:1">爾時，彼會中之勝喜菩薩摩訶薩即向世尊合十指掌，而白世尊：</s>
  </p>
  <p id="88">
    <s id="88:1">「世尊！今此法門，眾生未植善根者，經耳尚難，</s>
  </p>
  <p id="89">
    <s id="89:1">何況若自書寫、若教人書、若受持、讀誦，或以鮮花、燒香、末香而作供養？」</s>
  </p>
  <p id="90">
    <s id="90:1">爾時，世尊告勝喜菩薩摩訶薩曰：</s>
  </p>
  <p id="91">
    <s id="91:1">「善男子！若有眾生，承事恆河沙數諸佛世尊，乃得聞是經典。</s>
  </p>
  <p id="92">
    <s id="92:1">善男子！若有眾生，聞是法門不生懷疑，命終之後，當生極樂世界。</s>
  </p>
  <p id="93">
    <s id="93:1">善男子！在在處處，若人受持此經，彼處即是所應禮敬。</s>
  </p>
  <p id="94">
    <s id="94:1">善男子！後世後時，若有女人受持、讀誦此法門，後當生極樂世界，是為最後女身［，更不復受］，</s>
  </p>
  <p id="95">
    <s id="95:1">臨命終時，當能得見阿彌陀如來。」</s>
  </p>
  <p id="96">
    <s id="96:1">世尊說是語已，</s>
  </p>
  <p id="97">
    <s id="97:1">勝喜菩薩摩訶薩與諸菩薩、比丘、一切會眾，及諸世間天、人、阿修羅、乾闥婆等皆大歡喜，</s>
  </p>
  <p id="98">
    <s id="98:1">於世尊所說，稱揚讚歎。</s>
  </p>
  <p id="99">
    <s id="99:1">聖辨法義大乘經</s>
  </p>
  <p id="100">
    <s id="100:1">印度和尚勝友、施戒、主校譯師佛僧耶謝德翻譯、校訂、抉擇。</s>
  </p>
</text>
